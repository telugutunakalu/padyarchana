{
  "shatakam_title_telugu": "భక్తజీవన శతకము",
  "author_telugu": "వాసా కృష్ణమూర్తి",
  "year": null,
  "poems": [
    {
      "id": 1,
      "lines_telugu": [
        "శ్రీజనకాత్మజా విమల చిత్తసరోజనివాస! ద్యోరమా",
        "రాజకిరీటహీరమణి రాజితపాద! పరాత్పరా! భర",
        "ద్వాజమునీంద్రపూజిత! విదారితశాత్రవ! సన్నమోఘ వి",
        "ర్వ్యాజ కృపావలోకనల వారకజూడుము భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 2,
      "lines_telugu": [
        "సామజపాలకా! జలజ సంభసన్నుత! వేదసంతతిన్",
        "సోమకదానవుండుగొనుచున్ జలధిన్ జొర వాని మీనమై",
        "నామమడంచి బ్రోవవె సనాతనపూజ్యములైన ఋగ్యజు",
        "స్సామముఖాగమంబులను సారసలోచన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 3,
      "lines_telugu": [
        "సురలు నుతింప గూర్మమయి చొచ్చి పయోదధిమంథరాద్రి న",
        "త్యురుతరశక్తినెత్తియు సుధోద్బవమొందగజేసి వారికిన్",
        "గరుణ్ నొసంగినట్టినిన్ గాంచిసపర్యలఁజేయఁగొరుదున్",
        "దరిసెనమీయరమ్ము ముర దానవనాశన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 4,
      "lines_telugu": [
        "రక్షణసేయవే, మును ధరావనితన్ సురవైరి యా హిర",
        "ణ్యాక్షుడు గాసివెట్టుతఱి నాదివరాహమవై రమావరా!",
        "యక్షయవైభవా! యటుల నాదరణంబున నన్నుగావు కం",
        "జేక్షణ! సౌమ్యభాషణ! సురేశ్వరతోషణ! భక్తజీవనా"
      ],
      "makutam_telugu": "భక్తజీవనా"
    },
    {
      "id": 5,
      "lines_telugu": [
        "నీరజనేత్ర యంచునిను నిశ్చలభక్తి గొల్చుపుత్రుతో",
        "బోరెడునాహిరణ్యకశిపున్ వధియించిన నారసింహ! నీ",
        "నేరుపునెంచనాతరమె నిర్మలసద్గుణ! పాపవారణా!",
        "వారణరక్షణా! యహిత వారవినాశన!భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 6,
      "lines_telugu": [
        "తరుణముఁజూచి వామనత దానవనాథుని యజ్ఞభంగమున్",
        "సరగునఁజేసి వానిని రసాతలవాసునిగానొనర్చి ని",
        "ర్జరవరు కోర్కెదీరిచిన జానవు నీవనిగొల్తు నాత్మలో",
        "సురగశయాన! కేశవ సముజ్వల భూషణ! భక్తజీవనా"
      ],
      "makutam_telugu": "భక్తజీవనా"
    },
    {
      "id": 7,
      "lines_telugu": [
        "జనకునిద్రుంచ్నట్టిపగ సంధిల నిర్వదియొక్కమారులున్",
        "బనివడి బెక్కుభూపుల కృపారహితాత్మతజంపి భార్గవుం",
        "డనగఁ బ్రసిద్ధినొప్పు నిను నర్చనఁ జేయుదు సంతతంబున",
        "న్ననుపమరీతిఁజూడు కనకాంబరధారణ! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 8,
      "lines_telugu": [
        "ఇనకులమందు బుట్టిమిథిలేశునిపుత్రికఁ జెట్టబట్టి, కా",
        "ననమును జుట్టి చుట్టి, కులనారిమృగాశను గోలువెట్టి య",
        "బ్ధిని బలు కట్టగట్టి పొలదిండిని గొట్టిన జట్టి, రామ! నా",
        "మనమున నట్టెనిల్వఁగదె మంగళరూపున భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 9,
      "lines_telugu": [
        "హలధర! రోహిణీతనయ! హాసమధుస్రవ రేవతీసతీ",
        "లలితముఖాంబుజార్క! శుభలక్షణ! యోమధూపానమత్త! నీ",
        "విలసిత దర్శనంబు మది వేమారిగోరెదఁ జూపవేలరా?",
        "కొలుతును నిన్నజస్రమును గోకులపావన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 10,
      "lines_telugu": [
        "మరునకలభ్యలౌ త్రిపుర మానినులన్ దమకింపఁజేయునే",
        "ర్పరితనమున్ సురూపమును భాసిలు బుద్ధుఁడవౌ భవత్పాదాం",
        "బురుహములన్ భజింతు నను బుత్రునిఁబోలె నిరంతరంబు స",
        "త్కరుణను గావుమయ్య! నవ కంధరవిగ్రహ! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 11,
      "lines_telugu": [
        "కలుషవితాన గాఢతర కాలబలాహకమారుతంబవై",
        "విలసితకల్కిరూపమున వేయివిధంబుల భక్తకోటిచేఁ",
        "గొలుపులనందు నీదు శుభ కోమలపాదయుగంబు భక్తితో",
        "దలఁతును గావరార! నను దానవనాశన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 12,
      "lines_telugu": [
        "క్ష్మాతలి సర్వరత్నములు శాస్త్రము చొప్పున నెవ్వఁడేని సం",
        "గీత మొనర్చినన్ గరగు కేశవ! తావకచిత్త రత్నమా",
        "రీతి గరంగఁజేయఁగ విరించికినైనఁదరంబుగాదు యీ",
        "చేతకు భక్తియేతగు కుశేశయలోచన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 13,
      "lines_telugu": [
        "నందకుమార! దైత్యకునాథగిరీంద్ర శతార! మౌనిసం",
        "క్రందనపంకహార! సురరాజమదోద్ధార! గోపికా",
        "బృందవిహార! చక్రధర! ప్రేమ సుధాఫలసార! యీ గతిన్",
        "దందనలేలరా? విమల ధర్మవిచారణ! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 14,
      "lines_telugu": [
        "అతుల కృపాసముద్రుఁడ వనంతగుణోత్తరుఁడంచు నిన్నునే",
        "సతతము నమ్మియుందు విరసంబునఁ జూడగ నేల? భ్క్తసం",
        "తతిపరిపాలనా బిరుదు గప్పగనెంచితివేమొలేక యీ",
        "గతి నను నేమరిల్లుదువె కావశ్రీగుణ! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 15,
      "lines_telugu": [
        "ధ్రువసురవైరి డింభకుల తోరపుఁ గోర్కులఁ దీర్చినట్టి నీ",
        "యవిరళమౌ కృపారసము నందగఁ జూచినఁ బొందఁ జేయవే",
        "సవనఫల ప్రదాయక! విచారణఁ జేయఁగ నేను నీకు శా",
        "త్రవుఁడనె? వారు చుట్టములె? తండ్రివి నీకిల భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 16,
      "lines_telugu": [
        "పాలనఁ జేయవే మును నపారకృపన్ ఖలు నయ్యజామిళున్",
        "కాలముఁ జేయువేళఁదన గాదిలిపట్టిని నీదుపేరిటన్",
        "దాలిమిఁ దూలిపిల్వ; కడు దైన్యత నేనిను నెంతవేడినన్",
        "జాలము సల్పుటేల? మది జాలివహింపక భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 17,
      "lines_telugu": [
        "మేలనిమార్త్య జన్మమును మెచ్చిరి కొంద, రిదేమిటి మేలు? నీ",
        "లాలన లెక రాజ్యపద లాభము గల్గినఁగాని, నీకృపా",
        "పాలితమైన నయ్యుడుత పావనమైనదిగాఁదలంతును",
        "న్మీలితపంకజోదర! యమేయ యశోధన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 18,
      "lines_telugu": [
        "ఏకపదంబు మోఇ శిల నింతినిఁ జేసెడువేళ నన్ను గా",
        "రాకుగనైన దాని కడ నావహిలంగ నొనర్చి నీదుప్ర",
        "త్యేకపదంబు నాపయిని నించుక సోఁకగ జేసియున్న రా",
        "మా! కడుధన్యతన్ గనుదు మంగళదాయక! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 19,
      "lines_telugu": [
        "కంధివిహార! మౌనిజన కంటకసంహార! రత్నహార! శ్రీ",
        "గంధశరీర! వైరిజన కాననశాతకుఠార! భక్తపం",
        "కాంధికసూర! భేదరహి తా! గిరిధార! దయాపయోధరా!",
        "సింధూరదుఃఖహార! తులసీదళమండిత! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 20,
      "lines_telugu": [
        "ఛత్రకిరీటహార నవ చందనకుంకుమ పంకదీప్త స",
        "ద్గాత్రముతోడ పర్శ్వమున కంజదళాక్షి తటిల్లతాంగి భూ",
        "పుత్రికతోడ, సర్వగుణ పూతుఁడు లక్షణు తోడ, నంజనా",
        "పుత్రునితోడ దర్శనము పొందుగనియ్యవె భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 21,
      "lines_telugu": [
        "రమ్ము మదీయవాంఛలఁద్వరన్ నెరవేర్పఁగఁ, గొమ్ము నీవునె",
        "య్యమ్మున నేనొర్చు భవదర్చనల్ సిరితోడఁ గూడి, పా",
        "రమ్ముగనంగఁ జాలని యలంకృతి నొప్పెడు మోముఁ జూపుమా,",
        "యిమ్ము మనమ్ము సంతసిల నీప్సితముల్వెస భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 22,
      "lines_telugu": [
        "బోనున జిక్కు మూషికము బోలె భవన్మహనీయ మాయచే",
        "నానిన ఘోరసంసరణ మందుఁ దగుల్పడి భాదితుండుగా",
        "గాని తెఱంగుఁ జూపినను గావవె నిత్యము నీపదాబ్జముల్",
        "మానసమందు గొల్చెద రమాహృదయాధిపా! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 23,
      "lines_telugu": [
        "తనయ నొసంగ బంగారపుఁ తట్టను నబ్ధివరేణ్యుడెవ్వితా",
        "వినయము తోడుతన్ గడిగె, వేమరు జానకిసేవ జేయు వే",
        "నిని, ఫణిరాట్ఫణాగ్రముల నేర్పున నృత్య్ము సల్పెనేవి, వా",
        "నిని భవదీయ పాదముల నెమ్మి భజింతును భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 24,
      "lines_telugu": [
        "ధన మమకారమంది మదిఁ దల్లడిల్లంగనొనర్ప లక్ష్మి, స్త్రీ",
        "జనమమకారమందియు విచారముఁ జెందగఁ జేయు మారుఁడున్",
        "దిన మటు లేమరిల్లక సతీసుతులే నినుఁ గాచియుండ నే",
        "యనువున నిల్చు చిత్తమరయన్ ద్రడిమన్ గని భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 25,
      "lines_telugu": [
        "వితతమహాప్రతాప! రఘువీర! జనోత్తమ భూప! భంజితా",
        "ద్భుత శివచాప! గోపకులపూజితదీప! విమోహరూప! నీ",
        "ల్ తను సుదీప్త కౌస్తుభ కలాప! విదారితభక్తతాప! నీ",
        "యతులిత కూర్మి జూప సమయంబిదె పావన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 26,
      "lines_telugu": [
        "వనధిసుతా కళత్ర! మునివాసవవారిజమిత్ర! విశ్వపా",
        "లనశుభకార్యపాత్ర! మురరాక్షస జైత్ర! విమోహగాత్ర! పా",
        "వనతర గోత్ర! పాపమద వారణ తోత్ర! విశాలనేత్ర! రా",
        "జనయ కళాపవిత్ర! బుధ సత్తమపాలన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 27,
      "lines_telugu": [
        "పారము లేని పాప ఫలభారము, దుర్విషయాలవాల కూ",
        "పారము; శ్రాద్ధదేవపరిపాలిత సారము ఘోరమైన సం",
        "సారము సారమంచనిరి? సారసలోచన! యిందునీకృపా",
        "సారము బొందకుండిన, నసారతఁ జెందదె భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 28,
      "lines_telugu": [
        "సారము సర్వవేదఫలసారము, సురిజనోత్కరైకమం",
        "దారము, పాపభూధరశతారము, శ్రీకర దివ్యయోగసం",
        "భారము శాశ్వతామృతవిభాసితసారము, నీమనోహరా",
        "కారము రామచంద్ర ననుగావగఁ జూపవె భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 29,
      "lines_telugu": [
        "ఎవ్వని వేడుదున్ మదిని నెవ్వని నమ్మి భజింతు? దిక్కటం",
        "చెవ్వనినెంతు? దైవమని యెవ్వనికే నొనరింతు పూజ; లే",
        "నివ్విధి నీకృపారసము నించుకనైనను జూపకున్ననో",
        "కవ్వడి సంగడీఁడ! తోగకన్నులరాయఁడ! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 30,
      "lines_telugu": [
        "అంబర వీధినుండి నిఖిలావనిపాతము నొందు వారివా",
        "హాంబువులెల్లఁ జేరు వరుర్ణాలయమున్ దలంపంగనట్లు చ",
        "ర్మాంబరముఖ్య దైవనివహార్చనలన్నియు నిన్నుఁ చేరవే!",
        "కంబుగదాసి చక్రవరకార్ముకధారణ! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 31,
      "lines_telugu": [
        "నీదయ నీదు దర్శనము నీమృదుభాషణనాలకించుటల్",
        "నీదుప్రియంబునందుటయు నీనిజపాదసరోరుహార్చనల్",
        "పేదకు పెన్నిధనము లభించినరీతిగఁ గల్గకుండినన్",
        "గాదె నిరర్థకంబు శుభకర్మల యందున భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 32,
      "lines_telugu": [
        "నే మును జన్మలన్ మనసు నిల్పి నినున్ వినుతింపకుంతచే",
        "నీమహివెండియున్ జననమేర్పడె, నీపదపంకజంబులం",
        "దేమరకుండఁ చిత్తము రహింపఁగఁ జేసియు నుద్ధరింపవే",
        "ప్రేమము జూపి దైత్యవనభీషణపావక! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 33,
      "lines_telugu": [
        "ఈశ! సురారినాశ! భువనేశ! నిరాశ! పరేశ! తారిత",
        "క్లేశ! శుభప్రకాశ! వర కంధిసుతా పరిశుద్ధచిత్త ప",
        "ద్మేశ! వినీలకేశ తరణీందువిలోచన భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 34,
      "lines_telugu": [
        "తల్లుయుఁ దండ్రి ప్రేమలకతంబునఁ గొంత, ముదంబుచే నవో",
        "త్ఫుల్లసరోజలోచనల పొందులకొంత, సుతాలి రాగమం",
        "దుల్లసమంది కొంత, నమితోన్నత మౌ ద్రవిణార్జనంబునన్",
        "దల్లడమంది కొంత, గత దార్ఢ్యతఁ గొంతయు, నాయు వేగగా",
        "గల్లరి జన్మ ధన్యమగు కాలమదెప్పుడు భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 35,
      "lines_telugu": [
        "పారములేని విశ్వమునఁ బ్రాణులఁ గొన్ని సృజించి, యవ్వలన్",
        "దీరని క్షుత్పిపాసల విధింపఁగఁ, గామముఖారి వర్గముల్",
        "చేరి స్వకార్యజాలములఁ జేయఁగ, నాటకమాడెదీవు నీ",
        "నేరుపునెంచ నాతరమె నిత్యదయాగుణ! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 36,
      "lines_telugu": [
        "అరుసము గల్గి నీదు చరణాంబుజసేవలొనర్పకుండి నే",
        "నిరతము కుక్షిపోషణకు నీచుల దాస్యమొనర్చినందునన్",
        "వరుసగ నాదు జన్మములు వ్యర్థములయ్యెను బ్రోవరాగదే",
        "కరుణ ద్లిర్ప సర్వముని కామితదాయక భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 37,
      "lines_telugu": [
        "కలుముల రాణి జాయయని గాదు, జగత్రయ సృష్టి కార్యకౌ",
        "శల గురువర్యుఁడా నళిన సంభవుఁడాత్మజుఁడంచుఁగాదు, నిన్",
        "గొలుచుట భక్తపాలనమ కుంఠితరాగరసైకవాహినీ",
        "జలజమటంచు సారసవి శాలలోచన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 38,
      "lines_telugu": [
        "నరమృగరూప! వైరి శమనా! శమనవ్య గుణాభిరామ! భా",
        "స్కరశతతేజ! తల్పభుజగా! భుజగాశనపింఛ భూషణా!",
        "నరసఖ! పాపమేఘపవనా! పవనాత్మజసేవితా! సుధా",
        "కరహరినేత్ర! కీర్తి కనకా! కనకాంబర! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 39,
      "lines_telugu": [
        "ప్రియతమ మయ్యా నేరికిని వీడ నసాధ్యములైన యీషణ",
        "త్రయము నెసంగియుండ, వసుధాసుత, మామకమాత సీత నా",
        "యయుచుఁ బ్రలాపమందితివి రామ! భవర్సృజితాత్మజుండ నే",
        "నయివిలపింప నీహృదయ మార్ద్రత జెందదె భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 40,
      "lines_telugu": [
        "వింటిని గర్ణపర్వముగ వేమారు నీచరితంబు, నాశతో",
        "నుంటిని యెప్పుడైన దయ నొందెద వంచని, గోర్కెలూరగా",
        "మంటిని, సాటిలేని కడు మూర్ఖుఁడనై యిపుడైన గావర",
        "మ్మంటిని రామచంద్ర! నను నార్తజనావన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 41,
      "lines_telugu": [
        "బాలుఁడ బుణ్యహీనుఁడ నపారశఠుండ మదోద్దతుండ దు",
        "శ్శీలుఁడ పాపకార్యచర శేఖరుఁడన్ విమలాత్మకా! జగ",
        "త్పాలుఁడవీవు నన్నొకనిఁ పాలన జేయఁగలేవె శ్రీరమా",
        "లోల! శ్రితవనా! కమల లోచన! శ్రీగుణ భక్తజనావనా!"
      ],
      "makutam_telugu": "భక్తజనావనా!"
    },
    {
      "id": 42,
      "lines_telugu": [
        "అనయము నిన్భజించుటల నారయకెల్ల నసత్యమంచు నీ",
        "మనమున నెంచితేమొ నను మన్ననఁ జేయవు విశ్వమెల్లడన్",
        "దనరుచునున్ననీకునిది దాగునె యిట్లు పరాకు లేక నా",
        "వనటను దీర్పరా! కలుష వారవినాశన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 43,
      "lines_telugu": [
        "కాదనకుండఁ బేదయును కల్గినవారలు కల్గువానికే",
        "లేదనకుండ నిత్తురను రీతిని నేర్పడె నీదుచేత, ప్ర",
        "హ్లాద ధ్రువాదులన్ గరుణ లాలనఁ జేసియు బీదనౌట నా",
        "మీఁదనుపేక్ష జేయుటన మీకిదిచెల్లునె భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 44,
      "lines_telugu": [
        "చతురవిలాసమున్ బరపి చంచల నిన్నరికట్టెనేమొ, దే",
        "వతతిసపర్య మెచ్చి మది వశ్య మొనర్చితివేమొ, లోకపూ",
        "జితులగు మౌనియోగబల సిద్ధిని బంధితుఁడైతివేమొ, నా",
        "గతిగానరావు! కారణము గానను పావన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 45,
      "lines_telugu": [
        "యదుకులబాల! మౌని హృదయాంబుజలోల! త్రిలోకపాల! స",
        "మ్మదయుతశీల! కిల్బిష విపాటన ఖేల! మదారికాల! శ్రీ",
        "ప్రదసుగుణాలవాల! మద బంభరనీలసుకేశజాల! ని",
        "ర్మదసుజనానుకూల! ఖల మర్దన! పావన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 46,
      "lines_telugu": [
        "వదనము కంజమంచు, నిడు వాలుకనుంగవఁ గల్వలంచు, నిం",
        "పొదవెడు పాదయుగ్మమరుర్ణోజ్వలపద్మములంచు, గాత్రమున్",
        "మృదుల శిరీషసూనమని, మెచ్చి నినున్ వినుతించితిరేల? నీ",
        "మది కడుఁగర్కశంబు బుధ మానసచంద్రమ; భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 47,
      "lines_telugu": [
        "ఎటుల నుతింప మెప్పగునొ యెట్లు జపింపగ సంతసింతువో",
        "యెటుల నుతింప బ్రీతియగు నెట్టుల ధ్యానముఁజేయ నొప్పునో",
        "యెటుల నమస్కరింపమది కింపొ, యెరుంగఁగజాలఁ గల్పనా",
        "నటన కళాధురీణ! నిను నమ్మితి బ్రోవవె? భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 48,
      "lines_telugu": [
        "భక్తులనేకులన్ గడుఁగృపామతిఁ బ్రోచితివండ్రు; నమ్మనా",
        "యుక్తుల సత్యమంచు నను నొక్కపుడైన ప్రసన్నమై మహా",
        "సక్తినిఁ బాప దర్శనమొ సంగినఁ గాని కృపామయాత్మకా!",
        "ముక్తినిధాన! శ్రీహృదయ మోహన! సద్గుణ! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 49,
      "lines_telugu": [
        "వరద! భవత్కృపాత్రిదశవాహినిఁ గల్గెడి లీలలన్ ఝషో",
        "త్కారముల మౌని జాలికవి తానము ధ్యానమహీలతావలిన్",
        "సరగున గ్రుచ్చి యోగబడి శంబులఁ బట్టి సుఖింపుచుండ గొ",
        "క్కెరనగు నాతలంపు కృత కృత్యతఁ జెందునె భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 50,
      "lines_telugu": [
        "పట్టెడు కూటికై వివిధ బాధలఁజెంది, భవత్పదంబులన్",
        "గట్టిగ నమ్మకే ధనవి కారమదాంధులసేవఁజేసి బల్",
        "రట్టడిఁ జెందు వారిగని త్రాసముఁ జెందుచునుందు దేవ నా",
        "కట్టి విధంబు దూరమగు నట్టులొనర్పవె భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 51,
      "lines_telugu": [
        "నీకనుదమ్ములన్ వెడలు నిర్మలమౌ కరుణామరంద మ",
        "స్తోక ముదంబు బెంపొదవి తుష్టిగ మామకచిత్త బంభరం",
        "బాకలిఁ బాయుఁ గ్రోలునటు లాదరణంబునఁ జేయవే సురా",
        "నీకానుతాంఘ్రిపద్మ! నవ నీరద విగ్రహ! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 52,
      "lines_telugu": [
        "భక్త జనోత్కరోగ్రతర పంకఫణీశవిపాటనోద్ధతా",
        "సక్త సుపర్ణ! విక్రమ వి శాల! కఠోర గుణాతిరేక సం",
        "యుక్తమదారికానన మయూఖ రసజ్ఞ! పవిత్రపాలనో",
        "ద్యుక్త రమావరా! కరుణ తో ననుగావుము భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 53,
      "lines_telugu": [
        "పాపవినాశనం బొనరుపన్ రఘురాముఁడ వయ్యు నీవయో",
        "ధ్యాపురినేలు కాలమునఁ దావక సేవలొనర్చి భక్తిచే",
        "నీపరితోషమే తమకు నిర్మల మోక్షమటంచు నెంచు వా",
        "రీపుడమిన్ పునర్జనన మేవిధి గాంతురు భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 54,
      "lines_telugu": [
        "అనిలజుచేత ముద్రిక ధరాత్మజ కంపుటయున్ విరోధులన్",
        "హననమొనర్పకుండియెర యంబున రాజ్యపదంబు పట్టమౌ",
        "యినజునకున్ విభీషణున కేపునఁగట్టుటెఱుంగ కజ్ఞులె",
        "ల్లను నరుఁడంచుఁ బల్కుదురు రాముఁడవౌ నిను భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 55,
      "lines_telugu": [
        "వైరి విదారణం బొనరుపన్ శరచక్రము లంపునాఁడె యీ",
        "ధారణి తల్లడిల్లెనట తావక కోపము గాక యద్ది ని",
        "స్సారతరాయుధ ప్రకర శక్తియె? త్వత్క్రుధ నించుకైన నా",
        "ఘోరతరాఘమం దనిపి కూలగఁ జేయవె భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 56,
      "lines_telugu": [
        "ఎన్నడువిందువో మనవి నెన్నఁడు నాపయి ప్రేమ కల్గునో",
        "యెన్నఁడు నిన్ను జూతునని యేను నిరీక్షణ బుద్ధి నుండి నా",
        "కన్నులుగాచెఁగాయలు వికాసితనిర్మల పంకజాక్ష! యా",
        "పన్నుఁడ నన్నుఁగావర! కృపామతి పావన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 57,
      "lines_telugu": [
        "సరసిజసూతి శ్వేతుఁడని, శర్వుఁడు కాలగళుండటంచు శ్రీ",
        "హరి ఘననీలవర్ణుఁడని యందు రదెందులకన్న? భక్తపా",
        "పరహిత కార్యమందున నపారము నీవు శివుండు స్వల్పమున్,",
        "దురితవహంబొనర్చుటను దోచెడినీలిమ భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 58,
      "lines_telugu": [
        "నీ పద పంకజంబులను నిండిన భక్తిని గొల్తు నీవె నా",
        "ప్రాపగు బాంధవుండవని పాయక యెంతు, భజింతు నీవె సం",
        "తాపముఁ బాపు వాఁడవని తావక నామమె సంస్మరింతు, నా",
        "పాపములన్ హరింపఁగదె పంకజలోచన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 59,
      "lines_telugu": [
        "పన్నగరాజతల్ప! శిశుపాలమదాపహ! లోకరక్షణో",
        "ద్భిన్నదయాంబుజాత! బలభేది ముఖామరవంద్య, దివ్యసం",
        "పన్నగుణాతిరేక! భవబంధ విమోచన! ప్రేమమీర నా",
        "విన్నపమాలకించి నను వేగమె బ్రోవుము భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 60,
      "lines_telugu": [
        "రామ! గుణాభిరామ! రఘురామ! మనోహరసీమ! మానినీ",
        "కామ! మునీంద్రసద్దృదయ కంధి నిరంజన సోమ! యంచునే",
        "నేమరకే నిరతము నే పగు భక్తిని నీదు దివ్య మౌ",
        "నామమునే దలంచు మది నాకొన గూర్పవె? భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 61,
      "lines_telugu": [
        "కాయము నిల్చునంత దనుకన్ నినుఁ బ్రస్తుతిఁజేయుచుందునే",
        "బాయకనాదు ప్రాణములఁ పాసెడివేళ భరింపరాని వౌ",
        "నాయమ బాధలన్ బడి స్పృహల్జెడిపోవునొయేమొకావగా",
        "నీయదె భారమౌ విమల నీరజలోచన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 62,
      "lines_telugu": [
        "కాదనబోకు దీన జనకల్ప రుహంబగు నీ యశోన్నతిన్,",
        "రాదనబోకు భాగవత రక్షయొనర్చిన నాటి నీ కృపన్",
        "లే దనబోకు దాసతతి లేముల బాపెడు దివ్యశక్తి, నీ",
        "పాదయుగంబె దిక్కనుచుఁ పాయకనమ్మితి భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 63,
      "lines_telugu": [
        "మేలగు భక్తిచే నిను నమేయ దయాకర! రామచంద్ర! గో",
        "పాల! సువర్ణచేల! ముని బాంధవ! కృష్ణ! మురారి! గోపికా",
        "లోల! జనార్థన! యనుచు లోలుభులై స్మరియించువారిన్",
        "కాలుఁడు తేఱి చూచునె యెగాదిగనైనను భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 64,
      "lines_telugu": [
        "దుర్విషయంబులన్ దవిలి తుష్టియొకింతయులేక యెల్లెడన్",
        "బర్విడుచుండు నామనసు బట్టినినున్ బొగడంగఁచాలనో",
        "సర్వమయా! దయా పరవశంబున నాదు విలోకనాళికిన్",
        "బర్వముగాఁగఁ గన్పడి యభాగ్యత దీర్పవె భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 65,
      "lines_telugu": [
        "పలువల చెల్మిఁబూని యతి పాపపు బుద్ధి, నొకప్పుడైననిన్",
        "దలపక, నీపదాబ్జయుగ దాస్యమొనర్పక, నీదు దాసులన్",
        "గొలువక, కాలపిప్పగిది గోల్పడి నేటికి నెన్నె నమ్మతిన్",
        "గలుగునె నీ కృపారసము కంధి సుతావర! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 66,
      "lines_telugu": [
        "పరినయవేళ సిగ్గున భవత్సముఖానత శీర్ష జానకీ",
        "తరుణి యురస్థ దివ్యమణి దర్పణమందునఁ దోఁచి యామెనున్",
        "పరవశమందజేసినటు భావమణిన్ వెలుగొంది నన్నునీ",
        "కరుణకుఁ బాత్రుఁ జేయగదె కామితదాయక! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 67,
      "lines_telugu": [
        "హితమిత సౌమ్యభాష! దనుజేశ్వరవంశపయోదిశోష! పం",
        "డితజనపోష! భక్తజన డింబ తుషారవినాశపూష! శ్రీ",
        "యుత రమణీయవేష! వరయోగి జనావనతోష! పాలనా",
        "చతురమనీష! నిన్ను మది సన్నుతిఁజేసెద భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 68,
      "lines_telugu": [
        "నెఱతనమంది నీ విమల నిర్గుణ తత్వము పొందు లభ్యమే",
        "త్తఱికగు నంతదాక మదిఁ తావక సుందరమూర్తి పూజలే",
        "మరక సదా పవిత్రతర మానసతం బొనరింపుచుందు నే",
        "గఱవున గంజియైన సుధ గా మది దోపదె భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 69,
      "lines_telugu": [
        "కుడియెడమల్ రవంతయును గూడ నెఱుంగక యుంటమేలు, నే",
        "ర్పడర వివేకియై యహారహంబు నినున్ దెలియంగమేలు, యీ",
        "నడుగతియైన జన్మమును నాకొనఁ గూర్చియునిట్లు రెంతికిన్",
        "జెడిన త్రిశంకు నాకమటు జెసితి వేలకొ భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 70,
      "lines_telugu": [
        "అంతములేని రూపుఁడ వయాచిత కామితదాత, వాదిమ",
        "ధ్యంత గుణత్రయేతరుఁడ వౌ నిను నామదిఁ బ్రస్తుతింప నా",
        "వంతయు నాపయిన్ గరుణ నావహిలంగ నొనర్ప వైభవం",
        "బంతయు వ్యర్థమౌనె తమ కార్త జనావన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 71,
      "lines_telugu": [
        "తిన్నని కృష్ణ జన్మమున దేవసుమంబగు పారి భద్రమా",
        "యన్నులమన్న సత్య తన కద్ది ఘటిల్లక కాలఁదన్నగా",
        "మన్ననఁజేసి నేను పలు మారిటు వేడిన బ్రోవవేలరా!",
        "తన్నునకన్న విన్నపము తక్కువ యయ్యెనే భకతజీవనా!"
      ],
      "makutam_telugu": "భకతజీవనా!"
    },
    {
      "id": 72,
      "lines_telugu": [
        "నగుమొగ మించుకంతయు గనంబడ రేలు నిన్నమిత",
        "భక్తి భజించితిఁ గానరావు నావగపు రవంత నీశ్రవణ",
        "వల్లరులందున నంతదేమొ యీ బిగువది యేలరా! కుసుమ",
        "వేశల! మోహన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 73,
      "lines_telugu": [
        "శరణను వారి బ్రోతునని చాటి జగంబుల దీనరక్షణా",
        "భరణముగాఁగఁగంకణము పాణితలంబునఁదాల్చి నన్ను నీ",
        "కరణి నుపేక్షఁజేయఁగను గౌరవమిట్లని చాటుకుందునే",
        "కరుణను జూడు మారజనకా! నరకాంతక! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 74,
      "lines_telugu": [
        "గొప్పతనంపువాఁడవని కొల్చితినిట్లు నిరాదరింతువం",
        "చెప్పుడెఱుంగ నుస్సురని యే విలపింప దదీయ పాపముల్",
        "దప్పునొ తాకునో తెలియదా? సకలంబు నెఱుంగవాఁడవే",
        "యిప్పటికైన నన్ను దయ నేలర! పావన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 75,
      "lines_telugu": [
        "ఆనక దుందుభిన్ సుతుఁడ వై యలరించి, యశోదపెంపగా",
        "ధేనుగణంబు నేలుచును, ధీరతఁ గాలియుఁదోలి, గోపికా",
        "మానస వల్లభుందవయి, మామను గంసు వధించినట్టి ప",
        "ద్మానన బ్రోవరా! సురవరార్చిత! మోహన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 76,
      "lines_telugu": [
        "లోకగురుండవై, సుజన లోకహితస్పదకార్య లక్ష్యతా",
        "లోకివియై, త్రయీ భువన రోచనుఁడై, వరతేచ్ఛనుండు న",
        "స్తోక గుణాఢ్య! శాంతియుత! శోభనరూపక! జన్మతారకా!",
        "నీకిదె వందనం బమల నిత్యనిరంజన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 77,
      "lines_telugu": [
        "యోగిన్ గాని నేను మరి యోగ రహశ్యమెఱుంగనించుకన్",
        "భోగమె కోరునామనసు భోగము యోగము నొక్కచోట సం",
        "యోగము నందు నే తమము నుజ్వల తేజము నొక్కటౌనె యీ",
        "భోగము వీడి యోగమును బొందగ జేయుము భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 78,
      "lines_telugu": [
        "లోకము సర్వమున్ తమకు లోబడియుండెను నేను సైతమున్",
        "మీకు వశూండనయ్యు మది మీపయి నిల్వ కనాది యౌచు బ",
        "ల్గాకితనంబునన్ దిరుగ లాగిత్వదీయ పదాబుజంబులం",
        "దేకము జేసితిన్ గొనుము యయ్యదెకానుక భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 79,
      "lines_telugu": [
        "బాలుఁడ దీనుఁడన్, విగత భాగ్యుఁడ, మూఢుఁడ, దిక్కులేని కా",
        "కోలము కావు కావు మని కూయిడు రీతిగ నిన్నెవేడితిన్",
        "యేలెదవంచు నమ్ముకొని యేలరజాలిని బూనవైతివే?",
        "తాలిమి దూరమయ్యెనిఁకఁ తాళిగజాలర భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 80,
      "lines_telugu": [
        "పిట్టకుఁజెట్టు, తీవకును బిట్టగు పందిరి, గాలిదిండికిన్",
        "బుట్టయుఁ, దమ్మికిన్ జలము, పొట్టకుఁ బుట్టెడు కూడు, భక్తిచే",
        "నెట్టన నమ్ము దాసులకు నీకృపగాక మరేది దిక్కటం",
        "చిట్టుల నిన్ను వేడితి గజేశ్వరప్లన! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 81,
      "lines_telugu": [
        "దందము రామచంద్ర! భవ తారకనామ! యభీష్టదాయకా!",
        "దందము కీర్తిసాంద్ర! సుర తాపనివారక! లోకనాయకా!",
        "దందము జానకీంద్ర! నృప తల్లజు! దీనజానార్తి హారకా!",
        "దందము నీకుపేంద్ర! వర ధర్మవిచారణ! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 82,
      "lines_telugu": [
        "శ్రీవరుఁడై జగత్రయము సృష్టినొనర్పుచు, నిందిరేశుఁడై",
        "బ్రోవుచు వానివెండియును భూతగణాధిపుఁడై హరించుచుం",
        "బావనమూర్తియై కడుశుభక్రియ నొప్పెడు నీవు దిక్కదీ",
        "నావన కార్యధుర్య బిరుదార్హులిఁకెవ్వరు? భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 83,
      "lines_telugu": [
        "ఎల్లెడ వ్యాపకుందవని యెంచి నినున్ గని సీత లంకలో",
        "దల్లడమందియున్ మదిని ధైర్యముచే మరణింపకుండె నీ",
        "చల్లని మోముగన్గొనక సర్వమయా! యెటుతాపమారు? నా",
        "యుల్లము పల్లవింపగద యోన్నతిఁ జూపుము భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 84,
      "lines_telugu": [
        "జలఘట భిన్నరంధ్రమున జారెడు బిందువులట్లు నిత్యమున్",
        "దలఁగుచు మెల్ల మెల్లన వృధాయగుచున్నది యాయువెంత నిన్",
        "దలచినగాని నీ కరుణా దాసునిగా నను నెంచి బ్రోవవే",
        "విలసితరూప! భూభరణ! వేంకటనాయక! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 85,
      "lines_telugu": [
        "నిరతము రామ రామయని నిన్ను మనంబునఁజింతజేయఁగా",
        "దురితము వెల్గు గన్గొనినఁ దోరపుఁ జీకటులట్లు దూరమున్",
        "బరువిడునంచుఁ బెద్దలను పల్కుల నమ్మి యపారభక్తిచే",
        "స్మరణముఁ జేయుచుంటి నిను సప్తగిరీశ్వరా! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 86,
      "lines_telugu": [
        "తరణికులేశ! సర్వవరదా! వరదానమహాప్రవీణ! భూ",
        "ధరసమధీర! జ్ఞానభరితా! భరతాగ్రజ! దేవదేవ! సం",
        "గర తలవీర! పక్షితురఁగా! *తురగార్తి దవానలాబ్ద! భా",
        "స్వరతరదివ్యపాదవనజా! వనజాంబక! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 87,
      "lines_telugu": [
        "కలగను వేలనైన నినుఁ గాంతునటంచుఁ దలంప లోకమం",
        "దలి వివిధంపు గృత్యములె దర్శనమౌటయెగాని, నీదుస",
        "ద్విలసిత మోహనాకృతి మదింబొడఁగట్ట దదేమి పాపమో",
        "తలఁపఁగరాదు నీవిమల దర్శనమియ్యవె భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 88,
      "lines_telugu": [
        "ఎందరఁ బాపులన్ కరుణ నేలవు సకృప దుఃఖితాత్ములిం",
        "కెందఱిఁ బ్రోవవో సరసిజేక్షణ! వీరల యందు నీకు నే",
        "బొందని భారమైతినె? తపోజనసేవిత! నాదు వాంఛలా",
        "యందనిపండ్ల కాశపడినట్టులనయ్యెనె! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 89,
      "lines_telugu": [
        "అమరులవీటినైన నిటలాక్షునివాసమునైన, దివ్యమౌ",
        "కమలజు లోకమైన సితకంజవిలోచను సద్మమైన, నా",
        "దు మనము నందుఁ గోర భవ దుఃఖహరంబగు నీదుదర్శనం",
        "బమితదయాకరా! యొసఁగ నాత్మఁ దలంచెద భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 90,
      "lines_telugu": [
        "వారణాయుధనాధ భయవారణ వారణ కార్య కౌశలా!",
        "నారదనీల! పాపశిఖనారద! నారదమౌని వందితా!",
        "నీరజనాభ! భక్తజన నీరజ నీరజమిత్రసన్నిభా!",
        "*తారకహార తామరస తారక! తారక! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 91,
      "lines_telugu": [
        "ననుఁ గరుణించినంతట ననాథశరణ్య! పవిత్రకీర్తి క్రుం",
        "గునె? భువనాధిపత్యమిల గోల్పడునే? నునుసోయగంబు పా",
        "రునె? నవసద్విలాసములు లుంఠితమౌనె? యగౌరవంబు నీ",
        "కొదవినె? సంపదల్విరతి నొందునె? శ్రీవర! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 92,
      "lines_telugu": [
        "నయగుణశీల! ఘోరమగు నాదుచరితంబును బాపగాఁ గృపా",
        "మయుఁడవు నీవె చాలుదని మానకనేమొరవెట్టుచుండ నే",
        "మియు నెఱుగంగనట్లు విరమించిన దిక్కెవరయ్య! యింతని",
        "ర్దయతగునా? మదీయ హేదితామము బాపుము భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 93,
      "lines_telugu": [
        "ఎచ్చటనుంతివో తెఱుఁగ నీశ్వరలోకమొ, ధాతృవాసమో",
        "ముచ్చటఁగొల్పు విష్ణుపురమో, బలి సద్మమొ, దేవరాజ్యమో,",
        "సచ్చరితాత్మ! నామొర ప్రసారితమై శ్రవణంబులం దొగిన్",
        "జొచ్చెనోలేదో నన్నుఁదయ జూడవదేటికి భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 94,
      "lines_telugu": [
        "పాలును నేయి చక్కెరల పాయస మొల్లవు, బోయ ముద్దరాల్",
        "మేలిమిఁజూచి యెంగిలిని మెచ్చి భుజించితివేమొ, యౌరనీ",
        "లీలలెఱుంగ శక్యమె! భళీ సుగుణాఢ్యుఁడవీవు యీపరా",
        "కేలర? యేలరా! కరుణ నెంచి మనంబున భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 95,
      "lines_telugu": [
        "రక్షకుఁడంచు నవ్య మణిరాజివిరాజిత సౌఖ్యదాయకా",
        "ధ్యక్షము దైత్యరాజపురతారము, లంకను వీడి నీకృపా",
        "భిక్షను గోరి కొల్వఁగ విభీషణుఁడార్తినిఁ జేరెసేవకో",
        "పేక్షకుఁడంచు నిన్నెఱుఁగ బెట్టునె పాదము భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 96,
      "lines_telugu": [
        "రాజకిరీట దివ్యమణిరాజవిశుద్దమయూఖకాండనీ",
        "రాజితపాదపంకజవిరాజిత రాజబిడౌజుఁడానలుం",
        "డోజు యొకింతలేక విభవోన్నతిఁ బాసి చరించె నీదయా",
        "తేజము దప్పికాదె జగతీపరిపాలక! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 97,
      "lines_telugu": [
        "భాసురపంకజోదర! సంభాభవనంబున నంబరంబు దు",
        "శ్యాసనుఁ డీడ్వ ద్రౌపది విశాలవిలోచన నిర్గతామృతా",
        "భాసముఖాబ్జయఒ నునుఁ గృపామతిఁ బ్రోతువటంచు బిల్వ గృ",
        "ష్ణా సదయాక్షయాంశుకమొసంగియు బ్రోవవె భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 98,
      "lines_telugu": [
        "శరణనువారి బ్రోతువు ప్రశాంతమనస్కుఁడ వాదిదేవ! య",
        "ధ్వరఫలదాయకుందవు నివారిత భక్త భయుందవౌ భవ",
        "చ్చరణ సరోరుహంబులకు సాగిలి మ్రొక్కెడు నాదు శీర్షమె",
        "వ్వరికి నమస్కరింపనటు వాంఛను దీర్పవె భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 99,
      "lines_telugu": [
        "పన్నగ కిన్నరామర సపర్యల నొందెడి నీవు మన్మనో",
        "త్పన్నము చంపకోత్పల శతంబగు మాలిక దాల్చి ప్రేమతో",
        "కన్నకుమారు రీతి నను గావుము నిర్దయతోడఁజూడకా",
        "పన్నుఁడ మందభాగ్యుఁడ కృపాభరితాత్మక! భక్తజీవనా!"
      ],
      "makutam_telugu": "భక్తజీవనా!"
    },
    {
      "id": 100,
      "lines_telugu": [
        "మంగళమిందిరేశ జయ మంగళముజ్జ్వలచక్రధారణా!",
        "మంగళమంబుజాక్ష! శుభ మంగళమార్తజనావనా! హరే",
        "మంగళమీశ్వరా నిరత మంగళదాయక! భక్తజీవనా!"
      ],
      "makutam_telugu": "భక్తజీవనా!"
    }
  ]
}
