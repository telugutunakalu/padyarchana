{
  "shatakam_title_telugu": "శ్రీభర్గ శతకము",
  "author_telugu": "కూచిమంచి తిమ్మకవి",
  "year": 1759,
  "poems": [
    {
      "id": 1,
      "lines_telugu": [
        "శ్రీకైలాస మహీధర శిరఃశృంగాట కాంచన్మణి",
        "ప్రాకారాంతర చంద్రకాంత రజతప్రాసాద శుద్ధంత సిం",
        "హాకారోన్నత హేమ పీఠమునఁగొల్వైయుండు నిన్నెన్నెదన్",
        "రాకాచంద్ర నిభప్రభాకలిత! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": ""
    },
    {
      "id": 2,
      "lines_telugu": [
        "క్షితినంభోనిధి కర్ఘ్యమిచ్చుక్రియ భక్తి న్బద్మినీ భర్తకా",
        "రతి యర్పించుతెఱంగున న్బహుతర బ్రహ్మండ సంత్రాతకున్",
        "శతకంబొక్కటి గూర్చి నీ కొసగెద న్సంరూఢిఁగైకొమ్ము నా",
        "కృతి సంస్తుత్యలసద్గుణాభరణ! భర్గా పార్వతివల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 3,
      "lines_telugu": [
        "శుక శాండిల్య మృకండు జాత్రి కలశీసూనుల్ భరద్వాజ శౌ",
        "నక వాల్మీకి వసిష్ఠ గర్గభృగు మాండవ్యాజ సంభూత కౌ",
        "శిక కణ్వాది మహర్షిశేఖరులు నిన్ జింతింపఁగాలేరు, కొం",
        "కక నేనెంతటివాఁడ నిన్బొగడ భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 4,
      "lines_telugu": [
        "వరకౌండిన్య సగోత్రపాత్రుని యశోవర్ధిష్ణునిం గుక్కుటే",
        "శ్వర కారుణ్యకటాక్ష లబ్ధ కవితాసామ్రాజ్య ధౌరేయునిన్",
        "స్థిరపుణ్యుండగు గంగమంత్రి సుతునిన్ దిమ్మప్రధానేంద్రునిన్",
        "గరుణన్భ్రోవుము కూచిమంచికులు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 5,
      "lines_telugu": [
        "ప్రచురత్వంబుగ నెంతునాత్మనెపుడు న్బ్రత్యూహసంశాంతికై",
        "విచలత్కర్ణ సమీరదూరిత మహా విఘ్నంబు భృజ్జాలునిన్",
        "రుచిరాస్వాంబురుహ స్రవన్మదజల ప్రోత్సాహలీలాముహుః",
        "ప్రచురద్భ్రుంగకులున్ గణాధిపుని భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 6,
      "lines_telugu": [
        "మేమాఱున్ భవదీయ పావనకళావిఖ్యాత కావ్యక్రియా",
        "సామీచీన్యహృదంతరాళ కవిరాట్సంక్రదన శ్రేణికిన్",
        "సామర్థ్యం బొనగూర్చి మంచినుడువుల్ సంప్రీతి నొందించు వా",
        "గ్భామారత్నము లీలమై నిలిచి భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 7,
      "lines_telugu": [
        "చిరభక్తిన్మదిలో భవద్వ్రతముగాఁజింతింటు నశ్రాంతమున్",
        "బరవాది ప్రమథద్విపేంద్రపదవీ పంచానన శ్రేష్ఠు బం",
        "ధుర తేజోనిధి దెందులూరి కులపథోరాశిరాకానిశా",
        "కరునిన్ లింగయ సద్గురూత్తముని భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 8,
      "lines_telugu": [
        "పులితోల్ము మ్మొనవాలు పాపతొడవుల్ భూత్యంత రాగంబు పు",
        "న్కలపేర్లెక్కువ కన్ను నీలగళమున్ గంగావతంసంబుక్రొ",
        "న్నెల పూవద్రిసుతా సమన్వయము విన్కీల్గంటు లేజింకయున్",
        "గలనీమూర్తిఁదలంతు నెప్పుడును భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 9,
      "lines_telugu": [
        "హర! మృత్యుంజయ! చంద్రశేఖర! విరూపాక్షా! మహాదేవ! శం",
        "కర! భూతేశ! మహేశ! రుద్ర! మృడ! గంగాజూట! గౌరీమనో",
        "హర! సర్వజ్ఞ! బిలేశయాభరణ! శర్వా! నీలకంఠా! శివా!",
        "కరిచర్మాంబర! యంచు నెంతు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 10,
      "lines_telugu": [
        "జగదీశాయ మనోస్తుతే భగవతె చంద్రావతంసాయ ప",
        "న్నగహారాయ శివాయలోకగురవే నానామరు ద్రూపిణే",
        "నిగమాంత ప్రతిపాదితాయ విలసన్నిర్వాణనాథాయధీ",
        "రగుణాఢ్యాయ యటంచు మ్రొక్కిడుదు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 11,
      "lines_telugu": [
        "వ్రతముల్ దేవగురు ద్విజార్య పదసేవల్ వైశ్వదేవాది స",
        "త్క్రరు హోమాదులు దానధర్మములు వైరాగ్య ప్రచారంబులా",
        "శ్రితరక్షా విధులంచునే నెఱుఁగ నీ చిత్తంబు నా భాగ్యమే!",
        "గతి రక్షించెదొకాని నన్నికను భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 12,
      "lines_telugu": [
        "మరుదర్కేందు కృశాను యజ్వగగనాంభకుంభినీమూర్తి నం",
        "బరకేశున్ శరణాగతార్తిహరణున్బాలేందు చూడామణిన్",
        "భరణీభృత్తానయాస్తనద్వయ మిళిత్కస్తూరికాపంకసం",
        "కరదోరంతరు నిన్ భజించెదను భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 13,
      "lines_telugu": [
        "మిహిరప్రోద్భవ ఘోరకింకరసమున్మేషోరగశ్రేణికా",
        "విహగోత్తంస మశేషదోషపటలీ వేదండ కంఠీరవం",
        "బహిత క్రూరగణాటవీహుత వహంబైనట్టి పంచాక్షరం",
        "బహహా! కల్గెను నాకు భాగ్యమున భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 14,
      "lines_telugu": [
        "నృపసేవాపర కామినీ పరధన ప్రేమాతిరేకంబు లొ",
        "క్కపుడుం గూర్పక తావకీన పదపద్మారాధ నేచ్చారతుల్",
        "కృపదైవాఱ నొసంగి భక్తవరుగా నేప్రొద్దునన్బ్రోవుమీ",
        "కపటారాతి నిశాట సంహరణ! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 15,
      "lines_telugu": [
        "అభవున్ శాశ్వతు నాద్యు నక్షయుని నవ్యక్తుం బరేశున్మహా",
        "ప్రభునాద్యంతవిహీను భూతమయు సర్వజ్ఞునిన్ గుణాతీతుఁ బ",
        "ద్మభవాండోదరు నాత్మరూపభవు నద్వంద్వుం జిదానందునిన్",
        "రభసంబొప్పఁదలంతు నిన్నెప్పుడు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 16,
      "lines_telugu": [
        "తనరన్నిన్మది నెంతు నెప్పుడును నా దైవంబుగా దాతఁగా",
        "జనకుంగాఁ జెలికానిగా గురువుఁగా సద్భందుగా నన్నఁగా",
        "ఘన నిక్షేపముగా మహాప్రభునిగాఁగల్యాణ సంధాయిగా",
        "గనకోర్వీధరకార్ముకోల్లాసిత భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 17,
      "lines_telugu": [
        "ప్రతివారంబు శివోహమస్మి యనుచున్భావింతు గంగాధర",
        "స్తుతులెల్లప్పుడుఁజేతు శంకరకథల్ సొంపార నాలింతు నా",
        "యుత బుద్ధిన్ జగమెల్ల నీశ్వరమయం బంచు న్విచారింతు నే",
        "గతి రక్షించదొ కాని నీవు నను భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 18,
      "lines_telugu": [
        "పురుహుతాగ్ని పరేతరాట్పలభు గంభో దీశ వాతార్థ పాం",
        "బరకేశాబ్జ భవాచ్యుతాదిక మహాబర్హిర్ముఖానేక భా",
        "స్వరకార్తస్వర విస్ఫురన్మకుట శాశ్వత్పద్మ రాగప్రభో",
        "త్కర నీరాజితఒఆద పంకరుహ! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 19,
      "lines_telugu": [
        "వ్యాకీర్ణాచ్చ జటాటవీ తటనితాంతాలంబితోద్యత్తమి",
        "స్రాకాంత ప్రథిత ప్రభాసముదయాశ్రాంత ప్రపుల్లన్మహా",
        "నాకద్వీపవతీ వినిర్మిల జలాంతర్భాగ భాగ్దివ్యరే",
        "ఖాకాంతోత్పల కైరవ ప్రకర! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 20,
      "lines_telugu": [
        "సతతానందితసర్గ! సర్వసుమనస్సంతుత్యసన్మార్గ! యూ",
        "ర్జుత కారుణ్యనిసర్గ! రాజతధరిత్రీ భృన్మహాదుర్గ! హృ",
        "త్కతుకాలింగిత దుర్గ! సంహృత సమిద్ఘోరద్విషద్వర్గ! సం",
        "యుత నీరంధ్ర సుఖాపవర్గ! జయ! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 21,
      "lines_telugu": [
        "పుర రక్షః వటుతూల హవ్యవహ! విస్ఫూర్జద్రురుక్రూరగో",
        "పరిపంథిక్షణ దాచరోరగ మహాపక్షీంద్ర! ఘోరాంధకా",
        "సురగంధ ద్విరదేంద్ర పంచముఖ! యక్షుద్ర ప్రభావోల్లస",
        "త్కరిలేఖద్విషదభ్రగంధవహ! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 22,
      "lines_telugu": [
        "అమరాహార్యము విల్లుగ ఫణికులాధ్యక్షుండు తన్మౌరిగాఁ",
        "గమలాధీశుఁడు తూపుగా, నిగమముల్ గంధర్వముల్ గాగ స",
        "ర్వమహీ చక్రముఁదేరుఁజేసి విషి సారథ్యంబు మీఱుబరా",
        "క్రమలీలన్ దిగప్రోళ్ళఁ గూల్చితివి భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 23,
      "lines_telugu": [
        "కోటిరాంగద మేఖలాఘనతులా కోటికవాటీ నట",
        "ద్ఘోటీ హాటక పేటికా భటవధూకోటీ నటాందోళికా",
        "వీటీ నాటక చేటికాంబరతతుల్ వే చేకూఱు న్నిన్నిరా",
        "ఘాటపొరుఢి భజించు ధన్యులకు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": ""
    },
    {
      "id": 24,
      "lines_telugu": [
        "కంఠేకాలుఁడటంచు నిన్నెప్పుడు లోకవ్రాత మగ్గింప వై",
        "కుంఠేంద్రాంబుజ సంభవ ప్రముఖులం గోలాహల ప్రక్రియం",
        "గుంఠీభూతులఁజేయు దుర్భయద కాకోలంబు హేలగతిన్",
        "గంఠాగ్రంబునఁబూనినాడవట! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 25,
      "lines_telugu": [
        "నిను డెందంబునఁ జీరికిం గొనక వాణీనాధ జంభ ద్విష",
        "ద్దను జారి ప్రము ఖాఖిలామర తతిన్ దట్టంబుగాఁ గూర్చియా",
        "మున జన్నం బొనరించు దక్షుని దురాత్మున్వీరభద్రోగ్రసం",
        "హననం బూని వధించితౌరా! భళి! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 26,
      "lines_telugu": [
        "కిరిహంసాకృతులూని వెన్నుఁడును బంకేజాతగర్భుండు నీ",
        "చరణంబుల్ శిరము న్గనందలఁచి నిచ్చల్భోగిలోకంబు, పు",
        "ష్కర మార్గంబునురోసి కానక నిరాశంజెందుచో వారలం",
        "గరుణం బ్రోవవె లింగమూర్తివయి! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 27,
      "lines_telugu": [
        "తరమే యేరికిఁదావకీన ఘననిత్యశ్రీ విలాస క్రియల్",
        "గరిమన్దెల్పఁగ? దారుకావనిని లోకఖ్యాతిగా వర్ణివై",
        "పరమానంద రసార్ద్రమానసుడవై పల్మారు గ్రీడించితౌ",
        "నరుదార న్మునిదారలం గలిసి భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 28,
      "lines_telugu": [
        "హరికన్న న్మరి దైవ మెవ్వఁడును లేఁడంచు న్బుజంబెత్తి ని",
        "ర్భరగర్వోద్ధతిఁ గాశికానగరిలోఁ బల్మాఱు వాదించు ని",
        "ష్ఠురవాగ్దోషరతుం బరాశరసుతున్ స్రుక్కింపవే భీమవై",
        "ఖరి దోఃస్థంభన మాచరించి మును భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 29,
      "lines_telugu": [
        "దనుజారాతిమృదంగమున్నలువకై తాళంబుగోత్రాహితుం",
        "డెనయ న్వేణువు వాణి వీణయునువాయింపన్ రామాకాంత నే",
        "ర్పున గానం బొనరింప సంజతఱి వేల్పుల్మెచ్చఁగా హాళిమై",
        "ఘనతన్ దాండవకేళి సేయుదఁట! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 30,
      "lines_telugu": [
        "నీలాంభోధరమధ్యసంస్థితతటిన్నికాశమై విష్పుర",
        "ల్లీల న్నివ్వరిముంటిచందమున నెంతే సూక్ష్మమై పచ్చనై",
        "చాలన్భాసిలుతేజమీవయనుచు న్స్వాంతంబునందెన్నుదుర్",
        "వాలెంబున్ ఘనులైన తాపసులు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 31,
      "lines_telugu": [
        "గొనబార న్విటజంగమాకృతినిమున్ గొంకేది భల్లాణరా",
        "యనిసద్మంబున కేఁగి యాతనిసతి న్బ్రార్థించి యాలేమయ",
        "క్కునఁ జక్క న్నెలనాళ్ళబాలకుఁడవై గోమొప్పఁగన్పట్టితౌఁ",
        "గన నబ్రంబులు నీవిహారములు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 32,
      "lines_telugu": [
        "యమరాడ్భీకరకాలపాశమథితుడై శ్వేతకేతుండు దు",
        "ర్దమశోకాకులచిత్తవృత్తిమెయిని న్బ్రార్థింప వైళంబ యా",
        "శమనుం గ్రొవ్వఱఁ దన్ని మౌనితనయున్ శశ్వద్గతిన్బ్రోవవే",
        "కమలేశార్చితపాదపంకరుహ! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 33,
      "lines_telugu": [
        "త్రిజగద్రక్షణశక్తిఁ గోరి కమలాధీశుడు నిన్వేయి పం",
        "కజపత్త్రంబులఁ బూజసేయనెడనొక్కం డందులేకుండినన్",
        "నిజనేత్రాబ్జ మతం డొసంగినఁ గృపన్వీక్షించితౌఁ జక్ర మ",
        "క్కజ మొప్పారఁగ నిచ్చి యేలుకొని భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 34,
      "lines_telugu": [
        "చిరుతొండం డను భక్తునింటికిహొయల్ చెన్నారవేంచేసి త",
        "ద్వరపుత్రున్ దునిమించి నంజుడుతునెల్వండించి భక్షించుచో",
        "సిరియొప్ప న్నిజమూర్తిఁ జూపి యతనిన్ జేపట్టి రక్షింపవే",
        "కరిదైత్యాధమగర్వనిర్మథన! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 35,
      "lines_telugu": [
        "విజయుం డుగ్రవిపక్షశిక్షణకళావృత్తి న్మిముం గోరి య",
        "క్కజమొప్పన్ దప మింద్రకీలశిఖరిన్ గావించుచో బోయవై",
        "విజయఖ్యాతిగఁ బోరి పాశుపత మీవే వాని కిష్టంబుగా",
        "రజతక్షోణిధరాగ్రసద్భవన! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": ""
    },
    {
      "id": 36,
      "lines_telugu": [
        "తనకున్ మిక్కిలి ముజ్జగంబుల కిఁకన్ దైవంబులేఁడంచుఁబా",
        "యనిదర్పంబున దైత్యదానవమునీంద్రామర్త్యసంసత్పదం",
        "బున వాదించు విరించి పంచమమహామూర్థంబు ఖండింపవే",
        "కన నత్యుద్ధతభైరవాకృతిని భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 37,
      "lines_telugu": [
        "సకలాధీశుఁడ వెన్న నీవొక్కఁడవే సత్యంబు సత్యంబు కొం",
        "చక యంతర్బహిరుజ్జ్వలద్భువనరక్షాదీక్షఁ గాకోల ము",
        "త్సుకతం గంఠమునందుఁదాల్చితివిమెచ్చుల్మీఱఁ గ్రూరాత్ములై",
        "యకటా! మూఢు లెఱుంగఁజాలరిది భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 38,
      "lines_telugu": [
        "ఏరి నీ కెనయైన దైవతములీ యీరేడులోకంబులన్",
        "గారామారమృకండుసూనుఁడు మహోగ్రక్రూరమృత్యువ్యథా",
        "భీరుండై శరణన్న మిత్తి నప్పుడే పెంపార్చి రక్షించి త",
        "య్యారే! శాశ్వతజీవిగా నతని భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 39,
      "lines_telugu": [
        "లోకశ్రేణికి నీవె కర్త వను టాలోకింప నిక్కంబెపో",
        "వైకుంఠాధిపుఁడైన శౌరి దినరాడ్వంశంబునన్ రాఘవుం",
        "డై కన్పట్టి జగద్ధితంబుగ నసంఖ్యన్ శంభులింగంబులన్",
        "వ్యాకీర్ణేచ్చఁ బ్రతిష్ఠ చేసెఁగద భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": ""
    },
    {
      "id": 40,
      "lines_telugu": [
        "శిలలన్ఱొప్పియుఁజెప్పుఁగాలను గడుంజిత్రంబుగాఁద్రొక్కియున్",
        "వెలివెట్టించియుఁ కుంటెనల్నడపియు న్వేరోఁకటం గ్రుమ్మియు",
        "న్నిలయద్వారమునందుఁగాఁపునిచియున్ నీవారలైనారు వా",
        "రలభాగ్యం బిఁక నేమిచెప్పనగు? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": ""
    },
    {
      "id": 41,
      "lines_telugu": [
        "అజినంబున్వృషఘోటియుం బునుకలు న్హాలాహలంబు న్మహా",
        "భుజగంబు ల్శవభస్మముల్గొఱలఁగా భూతాళితో నుండియున్",
        "ద్రిజగన్మంగళదాయకాకృతిఁ గడున్ దీపించు టబ్రం బహా",
        "రజనీనాథకళాశిరోభరణ! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 42,
      "lines_telugu": [
        "డాయన్రాదయటండ్రు మాదృశులు చండాలాదులన్డాసినన్",
        "బాయుంబుణ్యచయంబులంచుఁ జదువుల్పల్కంగనీవయ్యయో",
        "బోయం డెంగిలిమాంసమిచ్చుటకులో బుల్పూనిచేకొంటి వే",
        "ప్రాయాశ్చిత్తము కద్దుదీని కిఁక? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 43,
      "lines_telugu": [
        "భజించుంగద! ఘోరదుష్కృతతతిన్ భస్మత్రిపుండ్రంబుల",
        "న్మంజుశ్రీలలితాక్షమాలికలఁ బ్రేమం బూని సద్భక్తి నీ",
        "కుం జేమోడ్చు మహానుభావుఁ డెపుడుం కుక్షిస్థలప్రోల్లాస",
        "త్కంజాతప్రభవాండభాండచయ! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 44,
      "lines_telugu": [
        "శ్రీశైలంబునుగుంభఘోణమును గాంచీస్థానకేదారముల్",
        "కాశీద్వారవతీప్రయాగములు నీలక్ష్మాధరావంతికల్",
        "లేశంబున్ ఫలమీవు నిన్నెప్పుడు హాళింగొల్వలేకున్నచోఁ",
        "గాశాకాశధునీఘనాభరణ! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 45,
      "lines_telugu": [
        "కావేరీ సరయూ మహేంద్రతనయా గంగా కళిందాత్మజా",
        "రేవా వేత్రవతీ సరస్వతుల కర్థింబోవఁగా నేల నీ",
        "సేవాసంస్మరణార్చనాదు లెపుడున్ సిద్ధించు మార్త్యాళికిన్",
        "గ్రైవీభూతభుజంగమప్రవర! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 46,
      "lines_telugu": [
        "అరిషడ్వర్గముఁ దోలి సర్వహితులై యష్టాంగయోగక్రియా",
        "పరులై గాడ్పుజయించిముద్రవెలయన్ బ్రహ్మంబునీక్షించివా",
        "విరి సోహమ్మని యెంచుచుండెడిమహా వేదాంతులౌయోగిశే",
        "ఖరులెల్లన్ మిముఁ గాంచుచుండ్రుగద? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 47,
      "lines_telugu": [
        "తలపోయన్ దిలజాలకాంతరమహా తైలంబుచందానఁ బూ",
        "సలలో దారముపోల్కి నాత్మమయతన్ సర్వాంతరస్థాయివై",
        "విలసల్లీలల నిండియుండుకొను నిన్వీక్షంపఁగా నేర్చువా",
        "రలె ధన్యుల్ గద ముజ్జగంబులను భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": ""
    },
    {
      "id": 48,
      "lines_telugu": [
        "ఏణాంకుండొకఁడై పయోఘటములందెల్ల న్బహుత్వంబుచే",
        "రాణం బొల్చు తెఱంగునం బృథుతర బ్రహ్మాండభాండాంతర",
        "ప్రాణిశ్రేణులయందు నీ వికఁడవే రాణింతువౌ సర్వగీ",
        "ర్వాణస్తుత్యచరిత్ర! యాత్మమయ! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 49,
      "lines_telugu": [
        "ఓంకారప్రముఖాక్షరోచ్చరణ సంయోగంబు గావేన్ముఖా",
        "లంకారార్థము, శబ్దబిందుకళలున్ లక్ష్యప్రయోగక్రియల్",
        "పొంకంబౌగురుమార్గముల్ యతిగతిం బోదుష్కృతింబోలిసా",
        "హంకారుండయి ప్రాకృతుండు చెడు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 50,
      "lines_telugu": [
        "అకలంకం బతులం బఖండ మమృతం బానందకందం బనూ",
        "నక మాద్యంతవిహీన మక్షర మనంతం బప్రమేయం బరూ",
        "పకమవ్యక్త మచింత్యమద్వయమునౌ బ్రహ్మంబునీవంచుఁగొం",
        "కక లోఁ గన్గొనువారు బల్లిదులు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": ""
    },
    {
      "id": 51,
      "lines_telugu": [
        "ఆకుల్ మెక్కదెమేఁక? చెట్టుకొననొయ్యన్ వ్రేలదేపక్షి? పె",
        "న్గాకుల్ గ్రుంకవెనీట? గాలిఁగొనదే నాగంబు? బల్గొందులన్",
        "ఘూకంబుండదె? కోనలం దిరుగదే క్రోడంబు? నిన్గాంచినన్",
        "గా కిన్నింటను ముక్తిచేకుఱునె? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 52,
      "lines_telugu": [
        "ధర మృద్దారుశిలామయప్రతిమలన్ దైవంబు లంచుం బర",
        "స్పరవాదంబులఁ బోరుచున్ నిబిడసంసారాంధులై మేలు చే",
        "కుఱకే మగ్గములోని కండెలగతిన్ ఘోరార్తులై ప్రాకృతుల్",
        "కరముం జచ్చుచుఁబుట్టుచుంద్రుగద! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 53,
      "lines_telugu": [
        "జననీగర్భ మహామహోగ్రనరక స్థానవ్యథం గొన్నినా",
        "ళ్లెనయన్ బాల్యకుమారతాదశలఁగొన్నేడుల్ వధూమీనకే",
        "తనగేహభ్రమఁగిన్నినాళ్ళు ఘనవృద్ధప్రాప్తిఁ గొన్నేళ్ళుఁబా",
        "యనిదుఃఖంబులఁ బ్రాణి గుందుఁగద? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 54,
      "lines_telugu": [
        "కేదారాదిక పుణ్యభూముల కశక్తిం బోవఁగారాదు; బల్",
        "పేదర్కంబున దానధర్మవిధులోలిం జేయఁగారాదు గా",
        "కేదే నొక్కతరిన్ సమస్తభువనాధీశున్ నునుం గొల్వఁగా",
        "రాదో? కానరుగాక దురాత్ములు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 55,
      "lines_telugu": [
        "తరుణీశుంభదురోజకుంభములపై ఘమిల్లబంధంబుపైఁ",
        "గరమూలంబులపైఁ గపోలములపైఁ గందోయిపై మోముపై",
        "నిరతంబున్ విహరించు చిత్త మెపుడున్ నీయందొకప్డేనిఁ జే",
        "ర్పరుగా మూఢులదేమిదుష్కృయమొ? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 56,
      "lines_telugu": [
        "మినునొక్కప్పుడుఁగొల్వనేరక వృథామిథ్యాప్రచారంబులం",
        "గములై వాఁగులయందునెల్ల మునుగంగాఁ బుణ్యముల్సేరునే!",
        "తమి నశ్రాంతము నీటఁగ్రుంకులిడి యేధర్మంబు లార్జించెనో",
        "కమఠగ్రాహి ఢులీకుళీరములు! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 57,
      "lines_telugu": [
        "హరి దైవంబు విరించి సర్వభువనాధ్యక్షుండు బృందారకే",
        "శ్వరుడాఢ్యుండు హుతాశనుండుపతి భాస్వంతుండు వేల్పండ్రు",
        "లో నరయన్నేరరుగా శివాత్పరతరం నాస్తీతివాక్యార్థమే",
        "కరణిం గోవిదు లైరో కాని మఱి! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": ""
    },
    {
      "id": 58,
      "lines_telugu": [
        "వేయేనూఱు పురాణముల్ సదివినన్ వేదాంతముల్ గన్న నా",
        "మ్నాయంబుల్ పరికించినన్ స్మృతులువేమాఱుల్ విమర్శించిన",
        "న్నీయందాఢ్యతదోఁచుచున్నయదివో నిక్కంబుభావింపఁగా",
        "గాయత్రీపతివై తనర్చుటను భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 59,
      "lines_telugu": [
        "అఘంటాపథపద్ధతిన్ శివ శివే త్యాలాపసంశీలులై",
        "రేఘస్రంబులుద్రోచుపుణ్యతములుర్విన్ బ్రహ్మహత్యాద్యనే",
        "కాఘౌఘంబులు వాసి తావకపదప్రాప్తిన్ విడంబింతురౌ",
        "ద్రాఘిష్ఠప్రభుతాగుణోల్లాసన! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 60,
      "lines_telugu": [
        "పృథివిన్ మార్త్యుఁ డొకప్డునీశిరముపై బిల్వీదళంబొకట",
        "త్యాధికాహ్లాదముతోడ నిడ్డ నదియాహా! ఘోటకాందోళికా",
        "రథనాగాంబరపుత్రపౌత్రవనితా రత్నాదులై యెప్పుఁబో",
        "ప్రథితాదభ్రసితాభ్రశుభ్రయశ! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 61,
      "lines_telugu": [
        "మిము సేవించుటచేతఁగాదె చిరలక్ష్మీసంగతుల్ శౌరికిన్",
        "నముచిద్వేషికి శాశ్వతస్థితమహానాకాధిపత్యంబు, వా",
        "గ్రమణీభర్త కశేషసృష్టిరచనా ప్రావీణ్యమున్ గల్గె నీ",
        "క్రమ మజ్ఞుల్ గనలేరుగాని భువి భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 62,
      "lines_telugu": [
        "వాణీశాంబుజలోచనప్రముఖ గీర్వాణార్చితాంఘ్రిద్వయున్",
        "క్షోణీభాగశతాంగునిన్ గజహరున్ శ్రుత్యంతవేద్యున్ నినున్",
        "బాణాదిప్రమథోత్తముల్ గొలిచి మేల్పట్టూనిరౌ సంతత",
        "ప్రాణివ్యూహమనోంబురుడ్భవన! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 63,
      "lines_telugu": [
        "దారిద్య్రంబుదొలంగు, మృత్యువెడలున్ దవ్వౌనఘవ్రాతము",
        "ల్ఘోరవ్యాధులు గండదోషము లడంగున్ జారచోరవ్యథల్",
        "దూరంబౌ, నహితానలగ్రహగణార్తుల్ వీడు నిక్కంబు నీ",
        "కారుణ్యం బొకయింత గల్గునెడ భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 64,
      "lines_telugu": [
        "సుత, పద్మాకర, దేవతాగృహ, వన క్షోణీసురోద్వాహ, స",
        "త్కృతి, నిక్షేపము లంచునెంచ నలువౌ నీసప్తసంతానముల్",
        "హితవారంగనొనర్చుపుణ్యమెనయున్ హేలాగతిన్మర్త్యుఁడొ",
        "క్కతఱిన్ మిమ్ముఁదలంచెనేని మది భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 65,
      "lines_telugu": [
        "అమరం ద్వత్పదపంకజాతయుగళ ధ్యానక్రియాశ్రాంతసం",
        "భ్రమలీలన్ విలసిల్లుడెంద మొరులన్ బ్రార్థింపఁగా నేర్చునే?",
        "సుమనోనిర్ఘరిణీసువర్ణకమల స్తోమాసవాలంపట",
        "భ్రమరం బేఁగునే తుమ్మకొమ్మలకు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 66,
      "lines_telugu": [
        "శివుఁజూడందగదండ్రు గొందఱధముల్ చిత్రంబుతారెన్నఁడు",
        "న్రవిచంద్రాగ్ని గృహిక్షమాపవననీ రవ్యోమముల్ నీస్వరూ",
        "పవిశేషంబు లటంచుఁ దెల్ప వినరో భావింప నమ్మూర్ఖపుం",
        "గవు లెల్లం దదధీనతన్ మనరొ భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 67,
      "lines_telugu": [
        "ద్విపగంధరవిభూషణాంబరవధూ వీటీభటాందోళికా",
        "తపనీయాదులచేత మత్తిలి బుధేంద్రశ్రేణిఁ బీడింతురౌ",
        "తపనప్రోద్భవఘోరకింకరగదా దండోగ్రదుఃఖంబు లొ",
        "క్కపుడుందుష్ప్రభులేలయెంచరకొ? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 68,
      "lines_telugu": [
        "నానాద్వీపధరాధురావహనమా న్యస్ఫారబాహాబలా",
        "నూనఖ్యాతిసమేతు లైన శశిబిందుక్ష్మాతలేశాదిక",
        "క్ష్మానాథు ల్చనిపోవుట ల్దెలియరో సత్యంబులా దేహముల్?",
        "కానంజాలరుగాక దుర్నృపులు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 69,
      "lines_telugu": [
        "చవిలెల్ కాసులు వీసముల్ గొని యథేచ్చాలీలలంబ్రేలుదు",
        "ష్కవులన్మెచ్చుచు భవ్యకావ్యఘటనాశాలుల్ ప్రసంగించుచో",
        "నవివేకక్షితినాయకాధమవరుల్ హాస్యోక్తులం బొల్తురౌ",
        "కవితాసార మెఱుంగకుండుటను భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 70,
      "lines_telugu": [
        "చెలుల న్బంధుల విప్రులన్ బ్రజల దాసీభృత్యమిత్త్రాదులం",
        "గలవిత్తంబులు వృత్తులుం గొని కడున్ గారింతు రద్యక్షతం",
        "దలపంజాల రదేమొ మీఁదటికథల్ దర్పాంధకారాంధులై",
        "కలనైనన్ మహిభృద్దురాత్మకులు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 71,
      "lines_telugu": [
        "మన్నెల్లందమసొమ్మటంచు వసుధా మార్త్యోత్తమక్షేత్రముల్",
        "కన్నారంగని యోర్వలేక దిగమ్రింగం జూతురల్పప్రభుల్",
        "వెన్నప్పంబులొ బూరెలొ వడలొ భావింపంగ నొబ్బట్లొకో",
        "యన్నా! యెన్నఁగ వారిపాలి కవి? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 72,
      "lines_telugu": [
        "ప్రజలం గాఱియఁబెట్టి పెట్టియల నర్థంబెప్పుడు న్నించుచున్",
        "ద్విజవిద్వత్కవివందిగాయకుల కేదే నొక్కటీలేక య",
        "క్కజమొప్పంబలుమూలలం దిరుగు భూకాంతాంళికిం గీర్తిధ",
        "ర్మజయౌద్ధత్యము లేక్రియంగలుగు? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 73,
      "lines_telugu": [
        "ఆజిన్ వైరివరూధినీమథనదీక్షారూఢిఁ గ్రాలన్ వలెన్",
        "భోజుంబోలి సమస్తయాచకతతిం బోషించుచుండన్ వలెన్",
        "తేజం బెప్పుడు నుర్విలోఁ బ్రజకుఁ జెందింపన్ వలెన్ గానిచో",
        "రాజా వాఁడు? తరాజుగాక! భువి, భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 74,
      "lines_telugu": [
        "తేజంబొప్పఁ పురాకృతంబున జగద్ధ్యేయత్వదంఘ్రిద్వయీ",
        "పూజాపుణ్యఫలంబునం దమరిటుల్ భూపత్వముంగంటకున్",
        "వ్యాజంబూనికడుంజెడంగవలెనా యాలింపరా యీనృపుల్",
        "రా జాంతే నరకం వ్రజే త్తనుట? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 75,
      "lines_telugu": [
        "కవివిద్వద్ధరణీసుధాశనవరుల్ కార్యార్థులై యొద్ద డా",
        "సి వడిం జేతులుదోయిలించుకొని యాశీర్వాదముల్సేయ నె",
        "క్కువదర్పంబున నట్టిట్టుం బొరలకే కొర్మ్రంగిన ట్లుండ్రుగా",
        "రవళిం దుర్నృపు లేమియీఁగలరొ భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 76,
      "lines_telugu": [
        "గాజుంబూస యనర్ఘరత్నమగునా? కాకంబు రాయంచయౌ",
        "నా? జోరీఁగ మధువ్రతేంద్రమగునా? నట్టెన్ము పంచాస్యమౌ",
        "నా? జిల్లేడు సురావనీజ మగునా? నానాదిగంతంబులన్",
        "రాజౌనా ఘనలోభిదుర్జనుఁడు? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 77,
      "lines_telugu": [
        "కోపంబెక్కువ, తాల్మియిల్ల, పరుషోక్తుల్ పెల్లు, సత్యంబుతీల్,",
        "కాపట్యంబుఘనంబు, లోభమునహంకారంబు దట్టంబు, హృ",
        "చ్చాపల్యం బధికంబు, ద్రోహమతి విస్తారంబు, చీ! యిట్టిదు",
        "ర్వ్యాపారప్రభు లేరిఁ బ్రోతు రిఁక భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 78,
      "lines_telugu": [
        "హృద్వీథిం గనరుం దిరస్కృతియు బిట్టేపార నొక్కప్పుడున్",
        "సద్వాక్యంబును దర్శనం బిడని రాజశ్రేణి కాశింతురౌ",
        "విద్వద్దండమగౌరవం బనుస్మృతుల్ వీక్షింపరా దుర్నృపా",
        "గ్రద్వారంబుల వ్రేలు పండితులు? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 79,
      "lines_telugu": [
        "అపవర్గం బొనగూడునో చిరసుఖాహ్లాదంబు చేకూరునో",
        "జపహోమాధ్యయనార్చనాదిక మహాషట్కర్మముల్డించి దు",
        "ష్కపటోపాయవిజృంభమాణధరణీ కాంతాధమాగారని",
        "ష్కపట భ్రాంతి జరింతు నార్యు లిల భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 80,
      "lines_telugu": [
        "అకటా! జుత్తెఁడుపొట్తకై కృపణమర్త్యాధీశగేహాంగణా",
        "వకరక్షోణిరజశ్చటావిరతసం వ్యాప్తాంగులై క్రుంగి నె",
        "మ్మొకముల్ వెల్వెలఁబాఱవ్రేలుదురదేమో యెందులంబోవనే",
        "రక ధీమజ్జను లెంతబేలలకొ! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 81,
      "lines_telugu": [
        "అతిలోభిన్ రవిసూనుఁడంచుఁ గపటస్వాంతున్ హరిశ్చంద్రభూ",
        "పతియంచున్ మిగులం గురూపిని నవప్రద్యుమ్నుఁడంచు న్మహా",
        "పతితున్ ధర్మజుఁడంచు సాధ్వసమతిం బార్థుడటంచు న్బుధుల్",
        "ప్రతివేళన్ వినుతింతు రక్కఱను భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 82,
      "lines_telugu": [
        "జనసంస్తుత్యమహాప్రబంధఘటనా సామర్థ్యముల్ గల్గు స",
        "జ్జను లత్యల్పుల దీనతం బొగడుదుర్ జాత్యంధతం జెందికా",
        "కనువొప్పందమరెన్నఁడున్ సుకవితా యద్యస్తిరాజ్యేనకి",
        "మ్మనువాక్యంబు వినంగలేదొమును? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 83,
      "lines_telugu": [
        "సుగుణోద్దామమహాకవింద్రఘటితా క్షుద్రప్రబంధావళుల్",
        "జగదుద్దండపరాక్రమక్రమ విరాజద్భూమి భృన్మౌళికిన్",
        "దగుఁగా కల్పుల కొప్పునే? కరికిముక్తాకాయమానంబుసొం",
        "పగుఁగా కొప్పునే యూరఁబందులకు? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": ""
    },
    {
      "id": 84,
      "lines_telugu": [
        "పటులోభాత్మున కెవ్వరైనఁ గడఁకంబద్యాదులర్పించినం",
        "గుటిలుండై యవియెల్ల నిల్పుకొనఁగా గోరండునిక్కంబహా!",
        "దిట మొప్పారఁగ నిల్పుకోఁగలదె ధాత్రిన్ గొంతసేపైన మ",
        "ర్కటపోతం బురురత్నహారంబులు? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 85,
      "lines_telugu": [
        "భువిలో మేదరసెట్టి చివ్వతడకల్ పొంకంబుగా నల్లి పె",
        "స్రవళిన్ సంతలనెల్లఁదిప్పు క్రియ దైన్యంబెచ్చఁగా దుష్కవుల్",
        "తివుటొప్పం జెడుకబ్బపుందడక లోలిం ద్రిప్పఁగా నద్దిరా!",
        "కవితల్ కాసుకు గంపెఁడయ్యెఁగద భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 86,
      "lines_telugu": [
        "అవివేకక్షితినాయకాధమసభా భ్యాస ప్రదేశంబులన్",
        "బవళు ల్రేలునుజుట్టఁబెట్టుకొని దుష్పాండిత్యముల్చూపుచుం",
        "గవిముఖ్యుంబొడగాంచి జాఱుదురు వేగం; బుండవి ల్గన్న కా",
        "కవులట్లే నిలఁబోక కాకవులు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 87,
      "lines_telugu": [
        "భువిలో నిక్కలిదోషహేతుకమునం బొల్పారి గోసంగులున్",
        "బవినాలున్బలుమోటకాఁపుదొరలుం బాషాండులు న్దాసరుల్",
        "సివసత్తుల్ నెఱబోయపెద్దలును దాసేయుప్రభుల్ దుష్టకా",
        "కవులు న్మీఱిరిఁకేమి చెప్పనగు? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 88,
      "lines_telugu": [
        "కలుముల్నిక్క మటంచునమ్మితులువల్గర్వాంధులై యెన్నఁడు",
        "న్బిలిభిక్షంబులు వెట్టకుండ్రు పిదప న్బ్రాణంబులంబాసియా",
        "ఖలులృమౌదురో, వాండ్రుగూరిచినరొక్కం బెల్ల నేమౌనొకో",
        "కలుషోద్గాఢతమస్సహస్రకర! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 89,
      "lines_telugu": [
        "తులువ ల్పెట్ట భుజింపలేక ధనమెంతోనెమ్మదింగూర్చిమూ",
        "లల దట్టంబుగఁబాఁతుకొన్న నృపతుల్వాలెంబు నిర్మోహులై",
        "పలుచందంబులఁ గట్టి కొట్టి మిగులన్భాదించి రోధించుచుం",
        "గలసొ మ్మెల్ల హరించుచుండ్రుగద! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": ""
    },
    {
      "id": 90,
      "lines_telugu": [
        "చెనఁతుల్గూర్చుధనంబుమ్రుచ్చులకు దాసీవారయోషాహు",
        "తాశన దుష్టక్షితిపాలక ప్రతతికిన్ సంరూఢిఁ జేకూరుగా,",
        "కనపద్యప్రతిభావిభాసిత బుధేంద్రానీకముం జేరునే?",
        "కనదుద్దామపరాక్రమప్రథిత! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 91,
      "lines_telugu": [
        "ధరణిన్ సద్గురుచెంత నెందఱుఖలుల్ దార్కొన్ననచ్చోటికే",
        "కరమర్థి న్బుధులేఁగుచుండుదురు నిక్కంబారయన్ గంటకా",
        "వరణోజ్జృంభితకేతకీవని కరుల్ వాలెంబుగాఁ జేరవే?",
        "కరుణాదభ్రపయఃపయోనిలయ! భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 92,
      "lines_telugu": [
        "లోకానీకమునందు దుర్గుణులు కల్ముల్ గల్గియున్నప్డు ప",
        "ల్గాకుల్ దార్కొని మెల్లమెల్లనే దురాలాపంబులంగేరుచుం",
        "గైకొండ్రెల్లపదార్థల్నిజమహో కార్కూఁతలం గ్రోల్చుచు",
        "న్గాకు ల్వేములఁ జేరుచందమున భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 93,
      "lines_telugu": [
        "చదువు ల్వేదపురాందము ల్గయితలు స్సబ్బండువిద్దెల్ గతల్",
        "మొదలెన్నేనిగ విద్దుమాంసువు లదేమో తెల్పఁగావింటిఁగా",
        "నదిగో చౌలకు మాలదాసరి శటాలైగారి జ్ఞానమ్మలెన్",
        "గదియంజాల వటండ్రు ముష్కరులు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 94,
      "lines_telugu": [
        "పో! పో! బాఁపఁడ! దోసె డూదలిడినం బోలేక పేరాసల",
        "న్వాపోఁజాగితివేమి! నిసదువు తిర్నామంబులో! సుద్దులో",
        "భూపాళంబులొ లంకసత్తెలొ బలా బొల్ల్యావుపోట్లాటలో",
        "కా! పాటింపనటండ్రుబాలిశులు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 95,
      "lines_telugu": [
        "అదిగో బాఁపనయల్లుభొట్లయకు ముందప్పయ్యతీర్తంబులో",
        "నదనం గిద్దెఁడుకొఱ్ఱనూక లిడితిన్ అబ్బబ్బ! తిర్నామముల్",
        "సదువంజాగిన మాలదాసరయలన్ సంతోసనాల్ సేసితిం",
        "గద యంచుంబలుమోటులాడుదురు భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 96,
      "lines_telugu": [
        "రాలన్ దైలము తీయవచ్చు భుజగవ్రాతమ్ముల న్బేర్లఁగా",
        "లీల న్బూనఁగవచ్చు నంభోనిధి హాళి దాఁటఁగావచ్చు డా",
        "కేల న్బెబ్బులిఁ బట్టవచ్చు విపినాగ్ని న్నిల్పఁగావచ్చు మూ",
        "ర్ఖాళిం దెల్పఁ దరంబె యేరికిని? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 97,
      "lines_telugu": [
        "ఆఁకొన్నప్పుడు వంటకంబయిన బియ్యంబైన జావైనఁగూ",
        "రాకైన న్ఫలమైన నీరమయినన్ హాలింగల ట్లిచ్చుచున్",
        "జేకోనౌఁ బరదేశులం గృహులకు న్సిద్ధంబు గావింప ఛీ!",
        "కాకున్న న్మరి యేఁటికొంప లవి? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 98,
      "lines_telugu": [
        "మడతల్వల్కునృపాలుతోఁ బలుమాఱున్మారాడుపెండ్లాముతోఁ",
        "జెడుజూడం బ్రచరించునాత్మజునితోఁ జేట్పాటుగోర్లెంకతో",
        "బొడవంజూడఁగవచ్చు కార్మొదవుతోఁ బోరాడుచుట్టంబుతోఁ",
        "గడతేరం దరమా గృహస్థునకు? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 99,
      "lines_telugu": [
        "కాకిన్శాశ్వతజీవిగా నునిచి చిల్క న్వేగ పోకార్చి సు",
        "శ్లోకుం గొంచెపుటేండ్లలోఁ గెడపి దుష్టుంబెక్కునాళ్లుంచి య",
        "స్తోకత్యాగి దరిద్రుఁ జేసి కఠినాత్మున్ శ్రీయుతుంజేయి నా",
        "హా! కొంకేదిఁక నల్వచెయ్వులకు? భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "శార్దూలవిక్రీడితము"
    },
    {
      "id": 100,
      "lines_telugu": [
        "ధరలో నెన్నఁగ శాలివాహన శకాబ్దంబుల్దగ న్యామినీ",
        "కరబాణాంగశశాంకసంఖ్యఁజెలువై కన్పట్టు (సౌమ్యా) హ్వ",
        "య స్ఫురదబ్దంబున నిమ్మహాశతక మేఁ బూర్ణంబుగావించి శ్రీ",
        "కరలీల న్బుధు లెన్న నీకిడితి భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": "మత్తేభవిక్రీడితము"
    },
    {
      "id": 101,
      "lines_telugu": [
        "ధనధాన్యాంబరపుత్త్రపౌత్త్రమణిగోదాసీభటాందోళికా",
        "వనితాబంధురసింధురాశ్వ (మహితైశ్వర్యంబు) దీర్ఘాయువు",
        "న్ఘనభాగ్యంబును గల్గి వర్ధిలుదు రెక్కాలంబుఁ జేట్పాటులే",
        "క నరు ల్దీని బఠించిరేని భువి భర్గా! పార్వతీవల్లభా!"
      ],
      "makutam_telugu": "భర్గా! పార్వతీవల్లభా!",
      "Chandassu": ""
    }
  ]
}
