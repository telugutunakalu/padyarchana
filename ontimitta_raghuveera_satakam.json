{
  "shatakam_title_telugu": "ఒంటిమిట్ట రఘువీర శతకము",
  "author_telugu": "అయ్యల్రాజు త్రిపురాంతక కవి",
  "year": null,
  "poems": [
    {
      "id": 1,
      "lines_telugu": [
        "శ్రీకల్యాణగుణాభిరామ విబుధశ్రేణీకిరీటద్యుతి",
        "వ్యాకీర్ణాంఘ్రిసరోరుహద్వయసహస్రాక్షస్తుతా! యచ్యుతా",
        "నాకుం బ్రాపును దాపు నీవె యగుచున్ నన్నేలుమీ రామభ",
        "ద్రా కారుణ్యసముద్రధీర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 2,
      "lines_telugu": [
        "ఆకర్ణాటకమండలాధిపతిచేనాస్థానమధ్యంబులో",
        "నాకావ్యంబులు మెచ్చఁజేసితివి నానారాజులుం జూడగ",
        "నీకుం బద్యము లిచ్చుచో నిపుడు వాణీదేవి నాజుహ్వకున్",
        "రాకుండెట్లు వసించు గాక రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 3,
      "lines_telugu": [
        "నీకేలన్ దృణమందివైవ నదియున్ నిర్ఘాతపాత క్రియన్",
        "గాకాకారవికారదానవుని లోకాలోకపర్యంత మీ",
        "లోకంబుల్ పదునాల్గు త్రిప్పి నది కాలున్మోపఁగానీక యౌ",
        "రా కాకుత్ స్థకులాగ్రగణ్య రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 4,
      "lines_telugu": [
        "సకృపాలోకన నందగోపునితనూజాతుండవై గొల్లవై",
        "సకలక్షోణులు నేలినాఁడ వఁట మించంగశ్యపబ్రహ్మ గ",
        "న్న కుమారుండన మిన్నుముట్టి కుఱుచై నాఁడేలయాలీల నే",
        "రక దానంబులు వేడుకొంటి రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 5,
      "lines_telugu": [
        "సకలామ్నాయములన్ బఠించుఫల మబ్జాతాక్షు నామంబులం",
        "దొక టేదైనఁ బఠింపఁ గల్గు నటువంటుత్కృష్టపుణ్యప్రవ",
        "ర్తననామంబులు చక్రపాణికి సహస్త్రంబుల్ సహస్రాభ మ",
        "ర్కకులా నీశుభనామ మౌర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 6,
      "lines_telugu": [
        "కొంకన్ గారణ మేమి ధర్మములు పెక్కుల్ చేసి మర్త్యుండు నీ",
        "వంకన్ జిత్తము నిలపలేక పెఱత్రోవల్ త్రొక్కినన్ సర్వమున్",
        "బొంకై (పోవు) తూలు కురంగనేత్ర తగునోముల్ వేయునున్ నోఁచి తా",
        "ఱంకాడంగఁ దొడంగినట్లు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 7,
      "lines_telugu": [
        "ఆగౌరిశ్వరకీర్తనీయుఁడగుని న్నర్చింపఁగాలేనివా",
        "రోగుల్గాక నిజానయోగు లయినన్ యోగ్యాను సంధానులే",
        "మాగుర్వాజ్ఞ యథార్థ మాడితిని నీమంత్రంబె మంత్రంబురా",
        "రాగద్వేషవిదూర ధీర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 8,
      "lines_telugu": [
        "జగముల్ మూఁడు సృజింపఁ బ్రోవఁ పిదపన్ సంహారమున్ జేయఁగాఁ",
        "ద్రిగుణాకారముఁ దాల్చినట్టి వరమూర్తీ వాసుదేవాచ్యుతా",
        "నిగమస్తుత్య పవిత్రగాత్ర నృహరీనీలాభ్రవర్ణా మహో",
        "రగతల్పా జనకల్పభూజ రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 9,
      "lines_telugu": [
        "నీచారిత్రము చెప్ప నద్భుతమగున్ నీనామసంకీర్తనం",
        "బాచండాలునకైన మోక్షమొసఁగున్ హత్యాదిదోషంబులన్",
        "వేచించున్ విదళించుఁ ద్రుంచుఁ దునుమున్ వేఁటాడు నంటంబడున్",
        "రాచుం ద్రోచు నడంచు నొంచు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 10,
      "lines_telugu": [
        "తేజం బొప్పఁగ నీవె కావె మొదలన్ ద్రేతాయుగాంత్యంబునన్",
        "రాజై పుట్టితి వింక నీకలియుగాంత్యంబందునన్ రౌతవై",
        "వాజిందోలివిరోధులం దునుమ దేవా నీవ యొండెవ్వఁ డా",
        "రాజున్ రౌతును నీవె కావ రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 11,
      "lines_telugu": [
        "గాజుంబూస సురేంద్రనీలమణిఁగాఁ గల్పించు చందంబునన్",
        "బాజుంజర్మముమీఁది (బే)జేగడపొఱల్ బంగారు చేసేగతిన్",
        "నాజన్మంబుఁ బవిత్రభాజనముగా నన్నేలరా యేలరా",
        "రాజీవాక్ష కృపాకటాక్ష రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 12,
      "lines_telugu": [
        "నాజన్మాంతరవాసనావశమునన్ నాపాలిభాగ్యంబునన్",
        "నాజాడ్యంబులు పోవుకాలముతఱిన్ నాపుణ్యపాకంబునన్",
        "ఈజన్మంబున నిన్నుఁ గొల్వఁ గలిగెన్ హీనుండఁగా నింక నే",
        "రాజన్ నాకెదురెవ్వ రుర్వి రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 13,
      "lines_telugu": [
        "నేఁటం దీఱె ననేకజన్మములనుండే నన్ను వెంటాడుచున్",
        "వాటంబై చనుదెంచుపాపములు శ్రీవత్సాంక నీవంక నీ",
        "పాతల్ పాఠముసేయువారికి మఱిన్ బాపంబులం బాపుఁ గ",
        "ర్ణాటాధీశ్వర యొంటిమిట్ట రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 14,
      "lines_telugu": [
        "పటునిర్ఘతకఠోరనాదము ఘనబ్రహ్మాండభాండంబు బి",
        "క్కటిలం జేయుచు వచ్చునప్పు డితరుల్ గాండీవినామంబు లె",
        "న్నుట మేలందురు వైష్ణవుల్ తలఁప రన్యుం గోరి యెంతంతదు",
        "ర్ఘటముల్ వచ్చిన నిన్నె కాక రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 15,
      "lines_telugu": [
        "కొడుకు ల్బ్రహ్మలు కూఁతు రీశ్వరశిరఃకూటంబుపైఁ గాపురం",
        "బుడురాజుం దినరాజుఁ గన్నులహిరా జుయ్యాలమంచంబు నీ",
        "పడఁతుల్ శ్రీయు ధరిత్రియున్ సవతు చెప్పన్ పేరు? నీకన్యులా",
        "రడిమర్త్యుల్గనలేరుకాక రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 16,
      "lines_telugu": [
        "వడిమీఱంగ నమోఘమై నిగుడునీవాలమ్ము వాలమ్ముఁ దాఁ",
        "కెడునంచున్ మెడయొడ్డినన్ జమరిపైఁ గీల్కొన్నకారుణ్య మే",
        "ర్పడ మున్నేసినయమ్ము వేఱెయొకనారాచమ్మునం ద్రుంచి పే",
        "ర్పడి తౌరా విలుకాండ్రలోన రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 17,
      "lines_telugu": [
        "చెడుగన్ గష్టుఁడ దుష్టచిత్తుఁడ బరస్త్రీలోలుఁడన్ బాలుఁడన్",
        "జడుఁడన్ మూఢుఁడఁ గొండెకాఁడను దురాచారిన్నిషేధాత్ముఁడన్",
        "గడుసన్ గాకరిఁ గల్లగుల్లఁ గపటిన్ గర్వి న్ననుం గావు మూ",
        "ఱడి యున్నాఁడను నీవేదిక్కు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 18,
      "lines_telugu": [
        "అడిగేవిద్యకు లోను చేసితివి నన్నావంతయున్ వంతలే",
        "కడియాసల్ గొనుచుం దురాత్మకుల నే నర్థింపుచున్నాఁడ నె",
        "న్నఁడు రక్షించెదు నీవు నన్ను బలె నెన్నంబేదవా యేలయా",
        "ఱడిఁ బెట్టేవు రమావిహార రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 19,
      "lines_telugu": [
        "ప్రణుతింపన్ మృతదేహుఁ జూచి బ్రతికింపన్ బ్రహ్మరుద్రుల్ మరు",
        "ద్గణనాథాదులు నోప రద్భుతము గాఁగ న్నీదుభృత్యుండు ల",
        "క్ష్మణుప్రాణంబులు దెచ్చెఁజచ్చినతరిన్ సంజీవనీప్రక్రియన్",
        "రణభూభాగములోనఁ దానె రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 20,
      "lines_telugu": [
        "ఏతాత్పర్యముగల్గి కొల్చెదవురా యేనేలనిన్నెంతురా",
        "నీతోనాకు బనేమిరా యనక మన్నింపందగున్ నన్ను నీ",
        "చేతన్ మోక్షముగన్న వారివిననా చిత్రంబుగా నిర్జరా",
        "రాతిన్ ఱాతిఁగిరాతుఁ దొల్లి రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 21,
      "lines_telugu": [
        "దాతల్ త్రాతలు దల్లిదండ్రులు మఱిన్ దైవంబు లాప్తులు చెలుల్",
        "భ్రాత ల్తక్కినవారు చుట్టములు మీపాదాలమీఁ దాన నా",
        "దాతల్ త్రాతలు తల్లిదండ్రులు మఱిన్ దైవంబు లాప్తుల్ చెలుల్",
        "భ్రాతల్ సర్వము నీవె కావె రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 22,
      "lines_telugu": [
        "శ్రుతిపాథోధి మధించి శాస్త్రమహిమల్శోధించి యష్టాదశ",
        "స్మృతులాలించి మహేతిహాసకథలుం జింతించి తారొక్క స",
        "మ్మతమై సన్మును లాచరించినమహామార్గంబు నీసేవ దు",
        "ర్మతులీ మార్గముఁ గానలేరు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 23,
      "lines_telugu": [
        "మతి నూహింపరు కొంద ఱీసుకృత మేమార్గంబునందున్న దు",
        "గ్రతపోథ్యానము సామగానమును దీర్థస్నానమున్ దానమున్",
        "గ్రతుసంథానము నేల నేలఁ దులసిం గర్వయ్యెనో యూర నీ",
        "ప్రతిమ ల్లేవొ నమస్కరింప రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 24,
      "lines_telugu": [
        "సుతులంచున్ హితు లంచు బంధుజను లంచు న్దల్లులు న్దండ్రులున్",
        "సతులున్ బౌరులు నంచు నెంచుకొనుచున్ సంసారమోహాబ్ధిలో",
        "గతజన్మంబులఁ దేలుచున్ మునుఁగుచున్ గర్వించి యే ని న్నానా",
        "రతముం గొల్వనిమోస గల్గె రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 25,
      "lines_telugu": [
        "క్షితిలోఁదామును బ్రహ్మసృష్టికి బునస్సృష్టిన్ వినిర్మించియున్",
        "గ్రతువిఘ్నం బొనరించుదానవుల వీఁగం దోలఁగాలేక నాఁ",
        "డతిబాలున్ నినుఁ దోడు తోడుకొని పోఁడా గాధిసూనుండు నీ",
        "ప్రతివీరాగ్రణి యెవ్వఁ డింక రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 26,
      "lines_telugu": [
        "క్షితిలో నల్పులమీఁదఁ జెప్పినకృతుల్ చీ! చీ! నిరర్థంబులై",
        "మతికిం బాత్రము గావు మేఁకమెడ చన్నుల్ నేతిబీఱాకులున్",
        "వితతప్రౌఢిమ నీకుఁ జెప్పినకృతుల్ వేదాలు శాస్త్రాలు భా",
        "రతరామాయణముల్ తలంప రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 27,
      "lines_telugu": [
        "సంతానంబును బారిజాతకమహీజాతంబు మందారమున్",
        "కింతారత్నముఁ గామధేనువు సుధాసింధూత్తమంబున్ మదిన్",
        "జింతింపన్ సరిగావు నీకు విజయశ్రీధామ యోరామ య",
        "శాంతత్యాగవివేకపాక రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 28,
      "lines_telugu": [
        "ఏదైవాలవరాలకంటే సులభంబెవ్వానికైనన్ దుదిన్",
        "నీదాతృత్వము చెప్పంగ్రొత్త శరణంటేఁగాతు వింతేల నీ",
        "పదాంభోజరజంబు ఱాతికయినన్ బ్రాణంబు లీఁజాలు నౌ",
        "రా దిక్పూరితకీర్తిహార రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 29,
      "lines_telugu": [
        "విందున్ వేదపురాణశాస్త్రముల గోవిందున్ ముకుందున్ హరిన్",
        "విందున్ వేల్పునునైన భక్తసులభున్ విశ్వంభరున్ సచ్చిదా",
        "నందున్ నందుఁడు కన్న చిన్నిశిశువున్ నాపాలిపాపాలిఁబా",
        "ఱందోలేనరసింహు నిన్ను రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 30,
      "lines_telugu": [
        "సందిన్ బూసలలోన నీకవచరక్షామంత్రరాజంబుఁ బెం",
        "పొందన్ వ్రాసి ధరించినాతఁడు రిపువ్యూహంబులో నైన నే",
        "కందుం బొందక వజ్రపంజరములోఁ గాఁపున్నచందానఁ బా",
        "ఱందోలున్ బగవారినౌర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 31,
      "lines_telugu": [
        "వృధగా దెవ్వఁడు నిన్నుఁగొల్చినఁ గృపన్ వీక్షించి వాఁడే మనో",
        "రథముల్ వేఁడిన నట్లే సేయుదువుగా రక్షావిధేయుండవై",
        "కథగాదీవచనంబు నిక్కమటులంగాదేని మున్నేల సా",
        "రథివైతర్జును తేరుఁదోల రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 32,
      "lines_telugu": [
        "ఘనసారంబును లోనికిం గొనిన శ్రీగంధంబుఁ బైఁబూసినన్",
        "దినమున్ మర్ధనజేసినన్ గడగినన్ దృష్టంలోనన్ దొలం",
        "గనిదుర్గంధము నైజమీముఱికిడొక్కల్ నమ్మి ని న్గొల్వనే",
        "రనిమూఢాత్ముల నేమి చెప్ప రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 33,
      "lines_telugu": [
        "ఇనుమా ఱాశ్రితు నిల్పువాడ వినుమా ఱేమాటయున్ సాయకం",
        "బినుమా ఱాహవభూమిఁబూన నిదిగా కింకొండు మేలంచు నీ",
        "వినుమా ఱీదురితాంధకారపటలం బేరీతి వీక్షింతు వు",
        "గ్రనిశాటాంతక రామభద్ర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 34,
      "lines_telugu": [
        "మును నా కెన్నఁడు వేదశాస్త్రపఠనంబుల్ రిత్తతీర్థాటనం",
        "బును దానంబును జేయఁబోను సతతంబున్ నిన్ను సేవించి కీ",
        "ర్తన చేసేమతిలేదు దానమునకర్థంబల్ప మింకెట్లు బో",
        "రన నాదుష్కృతముల్ తొలంగు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 35,
      "lines_telugu": [
        "మును నా కెన్నఁడు దోసముల్ గలవు నామ్రోలన్ భయంబందకే",
        "మనినన్ గాలునిపోటుబంటులిఁక నన్నాపేరు నా పేరు పె",
        "ట్టినవానిన్ బరలోకదూరుఁడని పట్టేదెట్లు పొండంచుబో",
        "రనరమ్మా యిపుడడ్డగింప రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 36,
      "lines_telugu": [
        "అనఘం బైనదశాశ్వమేధకృతపుణ్యస్ఫూర్తి నీకొక్కమా",
        "టు నమస్కారము సేయఁ గల్గునని విందున్ యాగధర్మంబులున్",
        "గొనసాగుంజననంబు లొక్కమఱినీకున్ మ్రొక్కెనేనిన్ బున",
        "ర్జననం బేది తలంచిచూడ రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 37,
      "lines_telugu": [
        "దనుజారిజ్వలనాంతకా సురసముద్రస్వామివాయుత్రిలో",
        "చనమిత్రాభవసూర్యసోమధరణీజాతంబుజాతద్విష",
        "జ్జననాంగీరసశుక్రభానుతనయస్వర్భానుకేతుప్రవ",
        "ర్తనముల్ నీవిభవంబులౌర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 38,
      "lines_telugu": [
        "కనుఁగొన్నప్పుడె గుప్పఁడే కుజనులన్ గాలుండుకాలుండు పొం",
        "డనుచున్ రౌరవనరకాగ్నులఁబడన్ హత్తించి యయ్యగ్నులన్",
        "మునుంగంజాలఁ బరేతరాజునకు నన్నొప్పింపఁగాఁబోకుము",
        "గ్రనిశాటాంతక రామభద్ర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 39,
      "lines_telugu": [
        "నిను సేవించెదనంచుఁ కోరుకొని యుండేవానికిన్ బూర్వక",
        "ర్మనిమిత్తంబు(నఁ గల్గుకష్టములు వేమాయింప) నీవడ్డమౌ",
        "దనిచెప్పంబడు ద్రౌపదిం గరిని బ్రహ్లాదున్ ధ్రువున్ మున్ను బో",
        "రన రక్షించుట కల్దొ లేదొ రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 40,
      "lines_telugu": [
        "అనిశంబున్ నినుఁగొల్చు మానవులు ప్రాణాంతంబునన్ రోగబా",
        "ధనిమిత్తంబున రామరామ యనుచున్ వాక్రువ్వ లేకుండినన్",
        "జననాథాగ్రణి నీవు వారిరసనాస్థానంబున న్నిల్చి బో",
        "రన రామా యనిపింతు వౌర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 41,
      "lines_telugu": [
        "ఇనవంశోత్తమ వేదశాస్త్రములలో నేవింటి నేవింతివాఁ",
        "డును నీకుం బ్రతిగాఁడు నీకుఁగల బంట న్నన్ను రక్షింపు కా",
        "లునిబంట్లన్ విదలింపఁగావలయు నాలోనుండుమీ మెండుమీ",
        "ఱ నమోఘాస్త్రమువిల్లుఁ బూని రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 42,
      "lines_telugu": [
        "జననాథాగ్రణి నిన్నుఁగొల్చునతఁ డాచండాలుఁడైనన్ బున",
        "ర్జననం బొందక ముక్తిఁగాంచు నొనరన్ సద్భక్తుఁడైనన్ దుదిన్",
        "జనుఁ జండాలకులంబులోన నుదయించం గోరి నీనామకీ",
        "ర్తనసేయన్ నిరసించెనేని రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 43,
      "lines_telugu": [
        "జనకుం డెవ్వఁడు నీకు నీకడుపులో సర్వంబు నుండంగ నీ",
        "యునికిస్థానము దుగ్ధవార్ధి నడుమన్ యోగీంద్రహృద్గేహ యే",
        "మని వర్ణింపుదు నీమహత్త్యముల సర్వాశ్చర్యముల్ పుణ్యవ",
        "ర్తన రాజన్య యశోవిహార రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 44,
      "lines_telugu": [
        "జనకుం డా జనకుండు నీసతికిఁ గౌసల్య యహల్యాఘ",
        "మోచననిన్ గాంచినతల్లి పంక్తిరథుఁడా సర్వేశ మీతండ్రి యే",
        "మినిమిత్తంబున నుద్భవించితి*వొ నమ్మేనెట్లునీపుట్టువు",
        "గ్రనిశాటాంతక రామభద్ర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 45,
      "lines_telugu": [
        "హనుమంతుం డొకయబ్ధి దాఁటునని యేలా ప్రస్తుతుల్ సేయఁగా",
        "దనుజారాతి భవత్పదాబ్జములు హృత్పద్మంబునన్నిల్పునా",
        "ఘనపుణ్యుండు భవాంబురాసులు తృణీకారంబుగా దాఁటు భో",
        "రన దానింతయుఁ గొంకులేక రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 46,
      "lines_telugu": [
        "నీపాదోదక మక్షులం దదుముకొంటిన్ గొంటి నాలోనికిన్",
        "నీపళ్ళెంబు ప్రసాదముం గుడిచితిన్ నీపేరునుం బెట్టితిన్",
        "నీపెన్ముద్రలుదాల్చితిన్ భుజములన్ నీవింక నన్నేగతిన్",
        "బ్రాపైప్రోచెదొకాని పూని రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 47,
      "lines_telugu": [
        "తపముల్ చేసినఁబోనిపాపములు మంత్రంబుల్ సమర్థంబుగా",
        "జపముల్ చేసినఁ బోనిదోషము నదీస్నానంబునం బోని ఘో",
        "రపుకర్మంబులు వాయునొక్కమఱి శ్రీరామ యనేమాట క",
        "ర్ణపుటం బించుక సోఁకెనేని రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 48,
      "lines_telugu": [
        "కంపింతున్ మును దండధారికిని మత్కాయంబు వీక్షించి శం",
        "కింపన్ గారణమేమి నాకిఁక నినున్ గీర్తింపుచున్నాఁడ బల్",
        "దుంపల్ గట్టినఘోరపాపములసంధు ల్గోసివేసేతఱిన్",
        "ఱంపంబైనది నీచరిత్ర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 49,
      "lines_telugu": [
        "నీమంత్రంబు సదా సదాశివుఁడు పత్నీయుక్తుఁడై కాశిలో",
        "నేమంబొప్ప జపించునంచు *శ్రుతులన్నిన్ నిన్నెవర్ణింపఁగా",
        "నేమా నిన్ను నుతించువార మయినన్ నేనేర్చిన ట్లెన్నెదన్",
        "రామా రాఘవ రామభద్ర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 50,
      "lines_telugu": [
        "నీమంత్రంబు జపించుమానవులకున్ నిశ్శ్రేయమౌనర్థముల్",
        "హేమంబు ల్గొడుగుల్ తురంగములు మత్తేభంబు లాందోళికల్",
        "గ్రామంబుల్ నగరంబుల్ విభవమున్ రాజ్యంబులున్ రత్నముల్",
        "రామారత్నము లేమిలెక్క రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 51,
      "lines_telugu": [
        "గోమేధాధ్వరమశ్వమేధశతముల్ గోదానభూదానముల్",
        "హేమాద్రుల్ తిలపర్వతంబులుసువర్ణేభాశ్వదానంబులున్",
        "నీమంత్రం బగునక్షరద్వయము *నేనీపుణ్యముంబోలవో",
        "రామారాఘవ రామభద్ర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 52,
      "lines_telugu": [
        "గోమాంసాశనిమద్యపాని సగరిన్ గొండీడు చండాలుఁడున్",
        "హేమాస్తేయుఁడు సోదరీరతుఁడుఁగూడేకాదశన్ భుక్తిఁగాం",
        "చేమూఢాత్ముఁడు లోనుగాఁగలుగుదుశ్శీలాత్ము లైనన్ దుదిన్",
        "రామా యన్నను ముక్తిఁగాంత్రు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 53,
      "lines_telugu": [
        "ఏమీ పాతకులార మాపురికి రా రీపుట్టునందున్నత",
        "శ్రీమైఁబోయెద రెందుకన్న జమునిన్ గ్రేఁగన్నులన్ జూచుచున్",
        "రామయ్యా యిఁకనంచు పల్కి యపవర్గస్వర్గముం జొత్తురో",
        "రామయ్యా! నినుఁ గొల్చువారు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 54,
      "lines_telugu": [
        "స్వామిద్రోహిని తమ్ముఁడెట్లు ఘనరాజ్యం బెల్ల నీవిచ్చుటే",
        "ట్లామాటల్ విని కాదె నిన్ను నడిగే యాసక్తి నాకున్న దొం",
        "డేమిన్ పల్మాఱు వేసరింప కిఁక నీవీరాదె సీసీమలో",
        "గ్రామంబొకటి చాలు నాకు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 55,
      "lines_telugu": [
        "మామాయంచును మామయంచు నెపుడున్ మాయల్లుఁ డుద్యద్గతిన్",
        "హేమాద్రిప్రతిమానమైన హరువిల్లేవిల్లు మోపెట్టఁగా",
        "సామర్థ్యంబున *మేటి యీతఁ డనుచున్ సత్వంబె వర్ణింపుదున్",
        "రామా రాఘవ రామభద్ర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 56,
      "lines_telugu": [
        "కమరం గ్రాఁగినలోభివానితలపుంకన్ గుక్కమాంసంబు మ",
        "ద్యముతో వండుకొతిన్నమాలఁ డయినన్ దత్పాపకర్మంబులన్",
        "యమకూపంబుల లోపలం బడఁడు జిహ్వాగ్రంబునన్ రామమం",
        "త్రముఁ బేర్కొన్నను నౌర ధీర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 57,
      "lines_telugu": [
        "యమకూపంబులలోపలం బడి మహాహైన్యంబునున్ బొందకుం",
        "డ ముదంబారఁగ నన్నుఁ బ్రోచి కరుణన్ సాయుద్య మిమ్మీ తుదిన్",
        "క్రిమిరూపుందనరూపుగాఁ బెనిచి రక్షింపన్ విచారించునా",
        "భరమరంబుంబలెఁ బాపదూర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 58,
      "lines_telugu": [
        "మమకారంబున సార్వకాలమును నీమంత్రంబు వాక్రుచ్చుడెం",
        "దము నాకుంగలుగంగని మ్మటుల నైనన్ మృత్యువక్త్రమ్ము దూ",
        "ఱము నిన్నున్ మతి దూఱ మంత నపవర్గస్వర్గమార్గంబు దూ",
        "రము గాకుండును మాకుఁ జేర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 59,
      "lines_telugu": [
        "తమగర్వంబున వారు మూఢులగుచున్ దైవంబు మంత్రంబు తం",
        "త్రములన్ వీడఁగ నాడుచున్ దిరుగు నిర్భాగ్యుల్ మహారాజులై",
        "మము నూరింపఁగ నేము నిన్నెఱిఁగి నీమంత్రం బెఱింగిన్ దరి",
        "ద్రమతిన్ వేఁడఁగఁబోవుటెట్లు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 60,
      "lines_telugu": [
        "హిమధామప్రతిమానకాంతియుతులై యింద్రాది దిక్పాలకుల్",
        "తములన్ స్తోత్రముసేయ నుండుదురు నీదాసానుదాసుల్ సుర",
        "ప్రమదాపల్లవ పాటలాధరసుధాపానాదికేలీవిహా",
        "రములన్ మీఱుచు మీరుచూడ రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 61,
      "lines_telugu": [
        "మిమ్ముం గొల్వఁదలంచి పాపముల నెమ్మిం జోఁపైనానింక నే",
        "నెమ్మిన్ సౌఖ్యముఁ బొందువాఁడనగుచున్ నీమూర్తి భావించెదన్",
        "రమ్మా వీని తలంపు మేలని కృపన్ రక్షింప నాలోనికిన్",
        "రమ్మా నన్నుఁ గృతార్థుఁజేయ రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 62,
      "lines_telugu": [
        "ప్రమదారత్న మహల్య గౌతమునిశాపప్రాప్తిఁ బాషాణరూ",
        "పముతోఁ బెక్కుయుగంబు లుండఁగ హరబ్రహ్మాదులుం బాపలే",
        "నిమహాపాపముఁ బాపనోపినదికా నీపాదరేణుప్రకా",
        "రము నేనేమని సన్నుతింతు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 63,
      "lines_telugu": [
        "నాయజ్ఞానముఁ బాపుమంచు మదిలో నానాప్రకారంబులన్",
        "గూయం గూయ నదేమిరా యనవు నీకున్ మ్రొక్కనా కుక్కనా",
        "చీ యం చేటికి రోఁతగించెదవు నీచిత్తంబు రాకుండినన్",
        "బ్రాయశ్చిత్తము నాకు నెద్ది రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 64,
      "lines_telugu": [
        "నియమంబొప్ప ననేకజన్మములనుండిన్ దాఁచుకొన్నట్టిసం",
        "చయదోషంబులు మాటమాత్రమునఁ గొంచుంబోవు చోరత్వ మె",
        "న్ని యుపాయంబుల నభ్యసించినవియో నీనామముల్ వేయు నా",
        "రయలీల న్వివరించుటెట్లు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 65,
      "lines_telugu": [
        "తారుణ్యోదయ యొంటిమిట్టరఘునాథా! నీకునేఁ బద్యముల్",
        "నూఱున్ జెప్పెద నూరఁ బేరు వెలయన్ నూత్నంబుగా నంత నా",
        "నోరుం బావనమౌను నీ కరుణఁ గాంతున్ భక్తిన *న్నందఱున్",
        "రారమ్మందురు గారవించి రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 66,
      "lines_telugu": [
        "చీరన్ దీయకు చన్నుగుబ్బలపయిన్ జీకాకుగాఁ కాకుగా",
        "జేరన్ దీయకు మందబోయఁడిదెవచ్చే ప్రొద్దు రావద్దురా",
        "జారల్ మేనుల జారలంగవయు కృష్ణా ఏకపత్నివ్రత",
        "ప్రారంభం బిపుడేల నీకు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 67,
      "lines_telugu": [
        "తిరునామంబు ధరింపఁడేని నొసలన్ దిక్పూరితంబైననీ",
        "వరనామంబుఁ దలంపఁడేని మదిలో వాంచించి నీపాదపం",
        "కరుహశ్రీతులసీదళోదకముఁ ద్రాఁగండేని వాఁడేఁటి నే",
        "ర్పరి వైకుంఠపురంబుఁజేర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 68,
      "lines_telugu": [
        "శరణం బన్నను మాటమాత్రమున విశ్వద్రోహి తోఁబుట్టునకున్",
        "గరుణాపూర్ణవిలోకనం బొదవ లంకారాజ్యసింహాసన",
        "స్థిరపట్టం బొనరించినాఁడవఁట యేదేవుండు నీసాటి యు",
        "ర్వరలోనన్ భవరోగదూర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 69,
      "lines_telugu": [
        "పరనారీకుచకుంభపాలికలపైఁ బాదాబ్జయుగ్మంబుపైఁ",
        "గరమూలంబులపైఁ గపోలతటిపైఁ గంఠంబుపైఁ గొప్పుపైఁ",
        "బరువుల్ వాఱెడునాతలంపులు మిమున్ భావింపఁగాఁజేసి స",
        "ర్వరసాధిశ్వర నన్నుఁ బ్రోవు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 70,
      "lines_telugu": [
        "నరకుల్ గ్రాఁగినయిన్పకంబముల నంటంగట్టఁగాఁ గొట్టఁగాఁ",
        "పొరలం బొర్లఁగఁ కక్కుఱాలఁగొని వీఁపు ల్గోయఁగా వ్రేయఁగా",
        "నరకావాసులలోన నుండువారు నీనామంబు వర్జించి దు",
        "ర్మరణంబుల్గని చన్నవారు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 71,
      "lines_telugu": [
        "పురసంహారునిచాపమున్ జివుకుదంబున్ ద్రుంచి పోవైచినన్",
        "పరశూదగ్రభుజుండు పోవిడుచునే భంజించుఁగాకంచు ని",
        "ష్ఠూరముల్ పల్కిన భార్గవున్ నిజబలాటోపంబు వారించి ని",
        "ర్భరశాంతంబునఁ గాచితౌర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 72,
      "lines_telugu": [
        "స్మరసంహారుఁడు గౌరిఁ బొత్తున భుజింపన్ బిల్వ వేరాని శ్రీ",
        "హరినామంబులు వేయు నెన్నెదను నిత్యం బైననో మన్ననో",
        "యరవిందానన వేయునేమిటికి రామా యన్ననుం జాలు మం",
        "త్రరహశ్యంబుఁ దలంతు నేను రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 73,
      "lines_telugu": [
        "బాలత్వంబునఁ గొంతకాలము వృథాపాపంబు దుర్బుద్ధినై",
        "చాలం జవ్వనమందు గర్వమతినై సంసారినై దుష్క్రియా",
        "జాలభ్రాంతిఁ జరింతుఁ గాని నినుఁ గాంక్షం గొల్వలేదయ్య హే",
        "రాళంబైనది చింతవంత రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 74,
      "lines_telugu": [
        "సాలగ్రామశిలాశిలోచ్చయగయాస్థానప్రయాగస్థలుల్",
        "పోలన్ జూచెద నంచుఁ బోవఁ దలంతున్ బోలేను మీదాసులన్",
        "బోలె నన్నను బుద్ధిపుట్ట దిఁక నేఁబుణ్యాత్ముఁడౌ టెట్లు హే",
        "రాళంబైనది చింతవంత రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 75,
      "lines_telugu": [
        "కొలువంజాలక మానన్ నీనుతులు పెక్కుల్ సేయుటల్ మాననిన్",
        "దలఁపన్ జాలక మాననిన్ గలసి నీదాసాదివర్గంబుతో",
        "నిలువంజాలకమాననేఁ గడపటన్ నీనామముల్ విన్న వా",
        "రలకున్ గల్గును మోక్షలక్ష్మి రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 76,
      "lines_telugu": [
        "తలపన్ జిత్రము మీమహత్త్యములు మీదాసుల్ మహాభాగ్యవం",
        "తులు త్త్రైలోక్యమునన్ బదస్థులు ధ్రువుం డుండున్ నభోమండలిన్",
        "బలి పాతాళమునన్ విభీషణుఁడు భూభాగంబునన్ బద్మజ",
        "ప్రలయం బైనను బోవ రౌరా రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 77,
      "lines_telugu": [
        "చెలఁగన్ మార్త్యులువేఁగి లేచి తమచేసే వెల్లఁబాపంబు లీ",
        "గలుషంబుల్ బెడబాయు టేదిగతి యింకన్ ద్రోవ యొండెద్ది పు",
        "ర్వులగుంటం బడఁబోకయుండ దయనేర్పున్ బుద్ధియున్ గల్గు వా",
        "రలు నీసేవకు లౌట లెస్స రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 78,
      "lines_telugu": [
        "కలకాలంబువ్రతంబులున్ దపములున్ గావించి యన్యు ల్తుదిన్",
        "గలకాలంబును బోలె నిర్జరపురీకాంతాకుచాలింగనం",
        "బులఁ గొన్నాళ్ళుసుఖించి క్రమ్మఱ నిలం బుట్టేదినే మెచ్చ ని",
        "ర్మలముక్తుల్ నినుఁగొల్చి కాంతు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 79,
      "lines_telugu": [
        "నిలువెల్లన్ బులకాంకురంబు లొదవన్ నీపాదతీర్థంబుతోఁ",
        "తులసీవర్ణమొకించుకంతఁ గొనినన్ దోషాలు ఖండింపఁగాఁ",
        "పొలపాకుల్ దినఁ గాననంబులఁబడన్ బోనేల మోక్షంబుకూ",
        "రలను న్నారల నేలగల్గు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 80,
      "lines_telugu": [
        "చెలువం బొప్ప సువర్ణముద్రలితరుల్ చెల్లించుటేక్రొత్తకా",
        "కలనీముద్రలు చూడఁ జెల్లుబడి చక్రాలంచు వేయించుమం",
        "డలనాథాగ్రణి క్రొత్త నీబలిమి నానావర్ణపుం దోలుము",
        "ద్రలు చెల్లించితి విందు నందు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 81,
      "lines_telugu": [
        "ప్రళయాపాదితకాలమృత్యు*నిభ యీరాకాసి రాగా వా",
        "దులు వారింపఁగ**నోపనింక నెటుచొత్తున్ నొత్తుఁ గాకన్న సం",
        "చలితున్ గౌశికుఁగాచి తాటకను శస్త్రజ్వాలచేఁ ద్రుంచిదో",
        "ర్బలశక్తిన్ విలసిల్లి తౌర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 82,
      "lines_telugu": [
        "చిలుకన్ ముద్దులు చిల్కఁ బల్కుతఱి రాజీవాక్షి యొక్కర్తు ని",
        "చ్చలు నోరాఘవ రామరామయనినన్ సాలోక్యసామీప్యముల్",
        "కొలఁదుల్మీఱఁగ నిచ్చినాఁడవఁట నీకున్ బిడ్డపే రిడ్డవా",
        "రలపుణ్యంబున కెద్ది మేర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 83,
      "lines_telugu": [
        "ఇల నిన్నున్ దొలుబామునం దలఁపనై తీజన్మమందైన నా",
        "తలఁపు ల్మీపదపంకజంబులపయిన్ దాపింతు నే నింక బి",
        "డ్డలలోఁ జెట్టులలోన నంబువులఁ బుట్టం బుట్టఁగా నోపఁగ",
        "ర్మలతాబంధముఁ బాపుమయ్య రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 84,
      "lines_telugu": [
        "ఇల నీమీఁదను జాల భక్తిగలవాఁ డేచెట్టవాడైన నే",
        "ఖలుఁడైనన్ మది నుత్తమోత్తముఁడగున్ గాదన్నఁగొంగీడ్చెదన్",
        "దెలుపన్నిల్చిననాఁడుకొన్న పరవాదిన్ గెల్చెదన్ వేదశా",
        "స్త్రలసద్వాక్యానుతప్రతాప రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 85,
      "lines_telugu": [
        "దేవా! నాదొకవిన్నపంబు గల దేదీ యంటివా వింటివా",
        "త్రోవన్ దండధరుండు దుర్గతులకై త్రోవన్ విచారించునో",
        "యేవిఘ్నం బొనరించునో యెఱుఁగరాదౌ ముక్తికిన్ బోవుచో",
        "రావే వెంబడి నింత నంత రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 86,
      "lines_telugu": [
        "గోవం దొల్తటిజన్మకాలంబుల నీకుం బంటఁగా నైతిఁ గాం",
        "చీవక్రంబులెకాక నాకు నివిలక్షింపంగ జన్మంబులా",
        "చావుంబుట్టువు మాన్పుకోవలయు నీజన్మాననీవాఁడనై",
        "రావానామది కింకనైన రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 87,
      "lines_telugu": [
        "చావు ల్మర్త్యులకెల్లఁ గల్గుటలు నిస్సందేహము ల్దేహముల్",
        "చేవ ల్గల్గిననాఁడె శ్రీగిరి గయా శ్రీవేంకటాహోబిల",
        "గ్రావప్రాంతములందుఁజేరవలెఁ జేరంబోవ కేలబ్బు నా",
        "ర్యావాణీస్తుత మోక్షలక్ష్మి రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 88,
      "lines_telugu": [
        "త్రోవన్ మానవుఁ డొంటిఁ బోవుతఱి నీస్తోత్రంబు వాక్రుచ్చినన్",
        "నీవుం దమ్ముఁడుఁ దోడువత్తురఁటె కా నెయ్యంబు తియ్యంబుగా",
        "నీవంటాప్తుఁడు నిన్నుఁ బోలుహితుఁడున్ నీవంటిభక్తప్రియ",
        "ప్రావీణ్యుండును లేఁడు చూడ రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 89,
      "lines_telugu": [
        "నవనీతంబుల కేల పాఱెదవురా నాయన్న రా యెన్నరా",
        "యివి దూత్యంబులు గాఁగ గోపికలు నీయింటన్ బదార్థంబు లె",
        "య్యవి లేవంచు వంచించునమ్మకడ కొయ్యం జేరు నీచేయు మా",
        "రవినోదంబులు నేఁ దలంతు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 90,
      "lines_telugu": [
        "వివిధ బ్రహ్మలయంత్యకాలముల నేవీనిల్వ వావేళలన్",
        "ధ్రువుఁడుండుండు విభీషణుండు బలియుండున్ వారు నీదాసులై",
        "నవిశేషంబునఁగాక తక్కొరుల కుండంబోలునే యింద్ర రు",
        "ద్ర విరించి స్తుతశౌర్యసార రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 91,
      "lines_telugu": [
        "చెవి నీనామము విందునో యని కడున్ శంకించి కర్ణంబులన్",
        "రవముల్మీఱినఘంట లంట నిడి ఘంటాకర్ణుఁ దేతేరఁగా",
        "నవిచూచే వర మిచ్చినాఁడవఁట నీయంఘ్రీద్వయీసేవక",
        "ప్రవరున్ గాచుట యేమిలెక్క రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 92,
      "lines_telugu": [
        "రవిసూనున్ బరిమార్చి యింద్రసుతునిన్ రక్షించినాఁ డందునో",
        "రవిసూనుం గృప నేలి యింద్రసుతుఁ బోరం ద్రుంచినాఁ డందునో",
        "యివి నీయందును రెండునుంగలవు నీకేదిష్టమౌనోకదా",
        "రవివంశాగ్రణి తెల్పవయ్య రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 93,
      "lines_telugu": [
        "దోషంబు లుకులపర్వతంబులకొలందుల్ గల్గినన్ గల్గనీ",
        "మీసంకీర్తనశబ్దమాత్రమున భస్మీభూతముం జేయఁగా",
        "త్రాసు ల్కోటిసహస్త్రముల్ గలిగి యెత్తన్ రాని కార్పాసపున్",
        "రాసు ల్సోఁకిన నిప్పువోలె రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 94,
      "lines_telugu": [
        "కసుమాలం బగుదేహి పుట్టువుల నీకష్టంబులంబాసి దీ",
        "ప్యసుకాయం బొనరింతు వెవ్వఁడునినున్ వాక్రుచ్చినన్ యోగిమా",
        "నసగేహంబులనుండి లోహము సువర్ణచ్చాయగాఁ జేయఁగా",
        "రసవాదంబులు నేర్చి తౌర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 95,
      "lines_telugu": [
        "పసులం గాచినగొల్లవాఁడ వనుచున్ భావింతు నెంతున్ మదిన్",
        "ముసలిప్రాయమువాఁడ వైతివనుచున్ మూర్తిత్రయాకారునిన్",
        "వసుధాధీశ్వరు నెంతు నిక్క మెఱుఁగన్ సర్వాపరాధిన్ గృపా",
        "రసపాథోనిధి కావుమయ్య రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 96,
      "lines_telugu": [
        "పసిడిం జూచి మహాప్రదాత యనుచున్ బీభత్సకుత్సాంగునిన్",
        "ప్రసవాస్త్రప్రతిమానరూపుఁడనుచున్ బందన్ బ్రియంబంద శ",
        "త్రుసమూహాంతకుఁ డంచు నెప్పుడు నరస్తోత్రంబుఁ గావించు నీ",
        "రసుఁడన్ నున్ను నుతింప నేర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 97,
      "lines_telugu": [
        "బహురూపాలు ధరించుకొంచును గ్రియాభాషాంగము ల్ముట్టఁగా",
        "బహుకాలంబులనుండి యాడితినిఁకన్ బ్రాల్మాలి నట్లయ్యెడిన్",
        "దహలంబెట్టక చాల్పురే యనుము నీత్యాగంబు నేనొల్ల నా",
        "గ్రహదైతేయమదాపహార రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 98,
      "lines_telugu": [
        "మోక్షాపేక్ష జనించె నాకు నిది యేమొకాని యీజన్మమం",
        "దక్షీణోదయ ముక్తి కెవ్వఁడొడయం డాపుణ్యునిం జెప్పెదో",
        "దక్షారిస్తుత నీవె కర్తవయినన్ గక్కేల నీవే ననున్",
        "రక్షింతో యెఱుఁగంగఁ జెప్పు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 99,
      "lines_telugu": [
        "అక్షీణప్రతిమానదానవిభవాహంకార పారీణ యో",
        "రక్షోదైత్యమదాపహారవిభుధ త్రైలోక్యసంరక్షకా",
        "దక్షధ్వంసవధూటికావినుత నీదాసానుదాసుంద నన్",
        "రక్షింపంగదవయ్య నీవు రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 100,
      "lines_telugu": [
        "చదువు ల్దొంగిలి సోమకాసురుఁడు భాషాభర్తకూపెట్టఁగా",
        "నుదధుల్ సొచ్చిన వానిఁబట్టుటకు నుద్యోగించి మత్స్యంబవై",
        "యదరంతన్ రిపుఁ ద్రుంచి వేదములు తేవా దేవ శాండిల్యనా",
        "రదకౌండిన్యనుతప్రతాప రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 101,
      "lines_telugu": [
        "అమరుల్ రాక్షసనాయకుల్ కడంకతో నత్యంతగర్వంబునన్",
        "దమసత్వంబున మందరాచలముచేఁ ద్రచ్చంగ నంభోధిలో",
        "రమణన్ దద్గిరి మోచి కాచినజగత్ప్రణుంద కూర్మవతా",
        "రమనంగా మఱినీవె కావె రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 102,
      "lines_telugu": [
        "ధర కల్పాంతమునన్ గరంగఁబడి పాతాళంబులో *నంటినన్",
        "దొరయన్ దొల్లిటియట్లకా నిలుప నుద్యోగించి క్రోడంబవై",
        "పోరి నబ్భూతల మెత్తినట్టిఘనదర్పున్ నిన్నుభావింతు ని",
        "ర్భరకారుణ్యనిరూఢ చిత్త రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 103,
      "lines_telugu": [
        "వడుగా నీవడుగ న్నెఱుంగ విట నల్పం బైనవాసంబు న",
        "న్నడుగన్ వచ్చితి వన్నఁ గంగొని బలీంద్రా నాకు నీవిచ్చుమూఁ",
        "డడుగుల్మూఁడుజగంబులంచుఁ గొనవా*యాద్యంతముల్ మాట మా",
        "ర్పాడ నాడే **మతికాఁడ వౌర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 104,
      "lines_telugu": [
        "ఏతాఁగాక మురాంతకుండు గలఁడా యెందైన నిందైన నీ",
        "*చేఁతల్మానుమటంచుఁదండ్రిసుతునిన్ స్తంబంబులోఁ జూపరా",
        "చూతా మన్న నృసింహరూపమున నచ్చో నుండవా చెండవా",
        "రాతింబోలినదైత్యుమేను రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "శార్దూలవిక్రీడితము"
    },
    {
      "id": 105,
      "lines_telugu": [
        "సమరక్షోణులఁ బాఱఁబాఱఁగ జరసంధాదులన్ ద్రుంచి చం",
        "డమదాభీలుని ధేనుకాసురుని చట్టల్చీరి ముష్టిప్రహా",
        "రమ్ములన్ ముష్టికు నాప్రలంబదనుజున్ మ్రందించి తౌ రేవతీ",
        "రమణాకారముఁ దాల్చి యౌర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 106,
      "lines_telugu": [
        "నిను నారాయణమూర్తిఁగాఁ దలఁచుచున్ నీదండ నాదండకా",
        "వనవాచంయము లెల్లఁ జేరికొలువన్ వారిం గృపన్ జూచుటల్",
        "వనధిం గట్టుట రావణుం దునుముటల్ వర్ణింతు రామావతా",
        "రనురూఢాకృతి నిన్ను నోర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 107,
      "lines_telugu": [
        "అమరారాతివధూటికారమణుల న్నశ్వత్థనారాయణ",
        "ద్రుమముం గౌఁగిటచేర్పఁజేసి వ్రతముల్తూలించి బుద్ధావతా",
        "రమునన్ రుద్రసహాయమై త్రిపురముల్ మ్రగ్గించి తౌరౌరా ధీ",
        "రమునిస్తుత్య యశోవిహార రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    },
    {
      "id": 108,
      "lines_telugu": [
        "కలికాలాంతమునన్ గిరాతజనముల్ గర్వించి చంచత్కిరా",
        "తులనెల్లన్ విదళింపుచున్ గృతయుగద్యోతంబుఁ గావింప నిం",
        "పలరన్ గల్కివిగాఁగనిన్నహరిని న్నశ్రాంతముంగొల్చువా",
        "రలు పుణ్యాత్ము లగణ్యశూర రఘువీర జానకీనాయకా!"
      ],
      "makutam_telugu": "రఘువీర జానకీనాయకా!",
      "chandassu_telugu": "మత్తేభవిక్రీడితము"
    }
  ]
}
