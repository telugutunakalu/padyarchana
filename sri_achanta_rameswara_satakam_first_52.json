{
  "shatakam_title_telugu": "శ్రీ ఆచంట రామేశ్వర శతకము",
  "author_telugu": "మేకా బాపన్న",
  "author_year": 1850,
  "other_works_telugu": "మదనగోపాల శతకము (1863)",
  "makutam_telugu": "భూతలోకేశ! ఆచంట పుర నివేశ! భావ భవనాశ! రామేశ! పార్వతీశ!",
  "poems": [
    {
      "id": 1,
      "chandassu_telugu": "సీసము + గీతము",
      "lines_telugu": [
        "  శ్రీశ పులోమజా చిత్తేశ వాగీశ",
        "ముఖ మఖాశస్తవ ముదిత హృదయ",
        "దయమాన నయన సుధాతార దరహీర",
        "హార నీహార ప్రకార కాయ!",
        "కాయజాపత్తి సంధాయక లోచన",
        "భవబంధ మోచన పాపహరణ",
        "రణరంగ విజయ పారాయణ బాణాగ్ని",
        "నిర్దగ్ధ పురహర నీలకంఠ",
        "  కంఠ కలితాహి భూషణ కాలకాల!",
        "కాలకాతర భూసుర బాల పాల!",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 2,
      "chandassu_telugu": "సీసము + గీతము",
      "lines_telugu": [
        "  త్రసదమరాభయ దాన దక్షిణ కర",
        "కరగత గైరిక గ్రావ రాజ",
        "రాజచూడద్యుతి రమ్య జటాభోగ",
        "భోగ నిర్భర తర పూర్ణ చిత్త",
        "చిత్త జనాశాగ్ని చిత్ర రుగ్దృగ్వామ",
        "వామామణి శ్లిష్ట వామ భాగ",
        "భాగధేయ త్యాగ ప్రముదితాశాపాల",
        "పాలనా కలనాతివేల భావ",
        "  భావ భవకోటి భాస్వర ప్రౌఢ రూప",
        "రూపవందిత హృద్గిరి భూప భూత",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 3,
      "chandassu_telugu": "సీసము + గీతము",
      "lines_telugu": [
        "  వినుమదంతర్వాణి వినుత గుణ శ్రేణి",
        "పరిచిత గీర్వాణి పద్మపాణి!",
        "స్వీకృతోరు కృపాణి సేవమానేంద్రాణి,",
        "దీన శుభక్షోణి దృగ్జితైణి!",
        "పులిననిభ శ్రోణి కలహంస కల్యాణి",
        "పరమకల్యాణి షట్పాద వేణి",
        "కలిత కామద్రోణి కైవల్యనిశ్రేణి",
        "మౌనీంద్ర నిర్వాణి మంజువాణి!",
        "  వాణి విధిరాణి తుష్ట శర్వాణి నాదు",
        "కబ్బ మబ్బురముగ జేయ గడఁగు గాత!",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 4,
      "chandassu_telugu": "సీసము + గీతము",
      "lines_telugu": [
        "  రాజకళా మౌళి రక్షిత దీనాళి",
        "దురిత తమోహేళి తుష్టకాళి",
        "మహనీయ తర దేహు మంజుల రుచి బాహు",
        "వీరరసోత్సాహు వీతమోహు",
        "సమద మూషక సాది సాధుజనామోది",
        "వితత విద్యాపాది వేదవేది",
        "భూరిభూమాసాద్యు సూరి హృత్సంవాద్యు",
        "విఘ్న రుజావైద్యు విశ్వవేద్యు",
        "  నేకదంతుని దాంతుని వీక మది ను",
        "తింతు నిర్విఘ్న పరిసమాప్తిని దలంచి",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 5,
      "chandassu_telugu": "సీసము + గీతము",
      "lines_telugu": [
        "  వర కవిత్వశ్లోకు వాల్మీకునకు మ్రొక్కి,",
        "మాఘు నిర్మధితాఘు మది నుతించి,",
        "కవితా రసోల్లాసు కాళిదాసు దలంచి,",
        "చారు వాక్సారు మయూరు నెంచి,",
        "ఆంధ్ర భాషాచార్యు నన్నపార్యు గణించి,",
        "యోజ దిక్కనసోమయాజి, యాది",
        "యైన కవులకు జోహారులు గావించి,",
        "యద్యతన కవుల నాత్మ దలచి",
        "  కుకవి లెద నన్నుపేక్షింప గోరి వారి",
        "పొలుపు దలపకుపేక్షింప బూనినాడ,",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 6,
      "chandassu_telugu": "సీసము + గీతము",
      "lines_telugu": [
        "  గణ యతి ప్రాస లక్షణములేమి యెఱుంగ,",
        "శబ్దార్ధ గుణరీతి శయ్య లెఱుగ,",
        "నాటకాలంకార చాటు ప్రబంధముల్",
        "చతురత మీఱంగ చదువలేదు,",
        "శతకమొక్కటి భవచ్చరణాపచితికి నే",
        "శతపత్ర మాలగా మతిఁదనర్ప",
        "దలఁచితి నిందుకు థైర్య మెద్దియు లేదు",
        "నీ కటాక్షావాప్తి నియతి దక్క,",
        "గీ నిర్వహించిన మానిన నీదె భరము",
        "తండ్రులవిగావె? బాలుర తప్పిదములు,",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 7,
      "chandassu_telugu": "సీసము + గీతము",
      "lines_telugu": [
        "  క్రొమ్ముడి ముడిచిన క్రొవ్విరి సోనల",
        "సొగయు తేటుల మ్రోత సుతిగ కల్మి",
        "వాల్గంటి కోడలు వలిగుల్కు గుబ్బల",
        "బండిన మణివీణ పద్మరాగ",
        "కంకణ ఝణ ఝణత్కార పాణి ధరించి",
        "మీటఁ దంత్రీ స్వర మేళమాధు",
        "రీసాధు రీతుల రేకజోక సరస",
        "కవులకు చెవులకు చవులు దవుల",
        "  దగు రసస్ఫూర్తి నా కవితకు నొసంగు",
        "తాపసత్రాత సకల విద్యా ప్రదాత,",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 8,
      "chandassu_telugu": "సీసము + గీతము",
      "lines_telugu": [
        "  భవ మహాంబుధి పోత! పాపాంబు భృద్వాత!",
        "సద్గుణోపేత! వాచామతీత!",
        "ధూత లోకోత్పాత! దుష్టాగ్ని జీమూత!",
        "భక్త కామితజాత! పారిజాత!",
        "కలి హిమఖద్యోత! కాతర యమదూత!",
        "గణ పరివృఢతాత! కామజేత!",
        "రక్షితార్త వ్రాత! రణజయ విఖ్యాత!",
        "దీనావనాకూత! దృహిణ సూత!",
        "  అద్రిజా చిత్త కాసార హంసపోత!",
        "నర సురాసుర కిన్నర నాగగీత!",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 9,
      "chandassu_telugu": "సీసము + గీతము",
      "lines_telugu": [
        "  కాంచనాచలచాప! ఖండిత మునిశాప!",
        "దందశూక కలాప! దళితపాప!",
        "కరుణారసనదీప! కంజలోచనరోప!",
        "మునిమనో గృహదీప! మోహలోప!",
        "కలితాగమాలాప! కామ హృద్దురవాప!",
        "నందితాచల భూప! నాదరూప!",
        "శమితాసురాటోప! శమ ధన నిక్షేప!",
        "సింధురాజవనీప! శ్రితసునీప!",
        "  నామ జపశోషితానమన్నరక కూప",
        "అంఘ్రి విక్షేప నిహతాంత కావలేవ!",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 10,
      "chandassu_telugu": "సీసము + గీతము",
      "lines_telugu": [
        "  శయసంగత కురంగ! చంద్రసూర్య రధాంగ!",
        "వితత దయాపాంగ! విశ్వసంగ!",
        "మన్మధ మదభంగ! మధితారి మాతంగ",
        "సన్మనోంబుజ భృంగ! సత్యరంగ!",
        "వలయీకృత భుజంగ! కలిత నంది తురంగ!",
        "నీరరాశి నిషంగ! నిర్మలాంగ!",
        "శేఖర శశిలింగ! శీర్షగంగా తరంగ!",
        "కరుణాంతరంగ! సుఖానుషంగ!",
        "  మత్త దుర్వృత్త దైత్య తమః పతంగ!",
        "అఖిల గీర్వాణ నివహవ నాతిభంగ!",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 11,
      "chandassu_telugu": "సీసము + గీతము",
      "lines_telugu": [
        "  శారదాంబుదగాత్ర! చతురాననస్తోత్ర!",
        "శ్రితజన వనచైత్ర! శ్రీదమిత్ర!",
        "భవవిమోచన సూత్ర! భక్తేప్సితక్షేత్ర!",
        "దుష్ట దావన జైత్ర! సృష్టిచైత్ర!",
        "పాలిత ద్విజపుత్ర! పావన చారిత్ర!",
        "వృజినాతపచత్ర! వేదపత్ర!",
        "కామున్ కీకృత గోత్ర! కామిత ఫలసత్ర!",
        "శుచ్యబ్జ రవి నేత్ర! శోకతోత్ర!",
        "  కమల సంభవ జనక సత్కంకపత్ర!",
        "ఆపదార్ణవ తరణైక యానపాత్ర!",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 12,
      "chandassu_telugu": "సీసము + గీతము",
      "lines_telugu": [
        "  మహిత తాపస బృంద మానసాబ్జ మిళింద!",
        "వినత శతానంద! విశ్వతుంద!",
        "కలిత కామితసుంద కరుణాలతాకంద!",
        "నందిత ముచికుంద నతసునంద!",
        "వికృత జాతస్పంద వితత దయామంద!",
        "నిభృత మహానంద నిహితమంద!",
        "కాయరుగ్జిత కుంద కలిత శైలాళింద",
        "గళ తిరస్కృతకంద గళితనింద!",
        "  చారుతర పద వరిభబితారవింద!",
        "అనవరత చామరాంచిత హస్త నంద!",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 13,
      "chandassu_telugu": "సీసము + గీతము",
      "lines_telugu": [
        "  రజత భూధర ధామ రంజితార్త స్తోమ!",
        "ఫాలదృగ్జిత కామ పఠితసామ!",
        "పతిత పావననామ భక్త రక్షణ కామ!",
        "మస్తక గత సోమ మహిత భామ,",
        "వినత భార్గవరామ విజిత దైత్యస్తోమ!",
        "శ్రీకల్పకారామ చింత్యభూమ!",
        "గజదానవ విరామ కరుణాత్త సుత్రామ!",
        "సారమహోద్దామ సత్యసీమ!",
        "  సూరి జన నుత గుణ ధామ సురలలామ!",
        "చతుర సంగ్రామ గర్వితా శర విరామ!",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 14,
      "chandassu_telugu": "సీసము + గీతము",
      "lines_telugu": [
        "  సురవార పరివార శోభామానాకార!",
        "సకల లోకాధార సద్విహార!",
        "లాస్యమాన కుమార లాస్యలోల శరీర!",
        "దుష్ట దైత్య విదార దురితదూర!",
        "వందారు మందార వారిధి గంభీర!",
        "విహృత దుర్జనవార వేదసార!",
        "యోగి మానస చోర భోగినాయకహార!",
        "నిటల దృగ్జిత మార నిర్వికార!",
        "  మార శతకోటి సుకుమార మేరుధీర!",
        "కలుష దుర్దమసంసార ఘనసమీర!",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 15,
      "chandassu_telugu": "సీసము + గీతము",
      "lines_telugu": [
        "  నిష్కామ సన్నాహ నిభృత మనోత్సాహ!",
        "సర్ప భూషిత బాహ శమ్యదూహ!",
        "గంగాపరీవాహ కలిత జటావ్యూహ!",
        "వృష పరివృఢ వాహ విగతమోహ!",
        "ఫాలదృక్శుచి దాహ భస్మితాంగజ దేహ!",
        "కామిత సందోహ కామదోహ!",
        "హిత విహంగమ వాహ హత దితిజ సమూహ",
        "రాజతాచల గేహ రమ్యదేహ!",
        "  వరగళద్యుతి నిర్జిత వారివాహ!",
        "ఉద్యతానంద గిరితనయోపగూహ!",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 16,
      "chandassu_telugu": "సీసము + గీతము",
      "lines_telugu": [
        "  జన్మ జరాత్యాగ జగదవనోద్యోగ!",
        "వినత మహారాగ విదితయోగ!",
        "వందారు కల్పగ వనజారి సంయోగ!",
        "ఘన జటాభాగ సంకలితభోగ!",
        "శ్రిత సుధాశనపూగ హతదైత్య పున్నాగ!",
        "మన్మధ జయవేగ మధితయాగ!",
        "పరిహృత మునిరోగ దురితభారవియోగ!",
        "వరవర్ణినీ యోగ వామభాగ!",
        "  పావకాక్షి రుచిస్ఫీత పాలభాగ!",
        "భూషణీకృత సర్వంగ పూర్ణనాగ!",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 17,
      "chandassu_telugu": "సీసము + గీతము",
      "lines_telugu": [
        "  గోపాయితమఘాద కుటిల దైత్య విభేద!",
        "సాధు జనామోద సత్యవాద!",
        "దేవ పూజితపాద! దేశకానోహ్లాద!",
        "సత్కీర్తి సంపాద క్షపితభేద!",
        "నూపురీకృత వేద పాప సముత్సాద!",
        "విహృత సజ్జన భేద విదితనాద!",
        "ఉపనిషత్సంవాద చపల దురుపసాద!",
        "దుష్టావసాద మేదుర వినోద!",
        "  సూరి సముదాయ రక్షణ సుప్రసాద!",
        "పరిహృతాపన్న జన పునర్భవ విషాద!",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 18,
      "chandassu_telugu": "సీసము + గీతము",
      "lines_telugu": [
        "  శర్వ శంకర భవ సర్వేశ సర్వజ్ఞ!",
        "శ్రీకంఠ శితికంఠ శివ గిరీశ!",
        "భూతేశ మృడహర పురహర ఫాలాక్ష!",
        "నీలకంద మహేశ కాలకాల!",
        "నీలలోహిత మహా కాల మహానట!",
        "స్మరహర భర్గ పంచాస్య రుద్ర",
        "ఈశ్వర భీమ మహేశ్వర కైలాస",
        "వాస మృత్యుంజయ వామదేవ!",
        "గీ భూత భావన క్రీడా కిరాత యనుచు",
        "కేరి పాడుచు నీ నామ కీర్తనములు,",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 19,
      "chandassu_telugu": "సీసము + గీతము",
      "lines_telugu": [
        "  కణ్వ మార్కండేయ గౌతమ జాబాలి,",
        "రైభ్య శమీక దుర్వాస కచుర",
        "కుత్స భార్గవ బక క్రోష్టి భరధ్వాజ,",
        "కశ్యప పిప్పల కౌశి కాత్రి,",
        "చ్యవన పలాగస్త్య శౌనక సంవర్త,",
        "మాండవ్య రోమశ మందపాల,",
        "వాలఖిల్య వసిష్ఠ వామదేవ సుదేవ",
        "శరభంగ నారద హరితులైన",
        "  నీ గుణంబులు వర్ణింప నేర రన్న",
        "నల్ప మతులగు మా బొంట్ల కలవి యగునె?",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 20,
      "chandassu_telugu": "సీసము + గీతము",
      "lines_telugu": [
        "  రావె పుంగవ వాహ రావె మంగళదేహ!",
        "రావె నిర్గతమోహ రా నిరీహ!",
        "రావె మహాకాల రావె గౌరీలోల!",
        "రావె లోచనపాల రాసుశీల!",
        "రావె వియత్కేశ రావె మార వినాశ",
        "రావె సురాధీశ రా గిరీశ",
        "రావె మహాదేవ రావె మహద్భావ!",
        "రావె నమద్దేవ రా సుభావ",
        "  రావె శ్రీకంఠ శితికంఠ రావె యనుచు,",
        "తలచి పిలచిన రావిదే తగునె నీకు,",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 21,
      "chandassu_telugu": "సీసము + గీతము",
      "lines_telugu": [
        "  శ్రీకంఠ నీగుణ చింతనామృతముచే",
        "మరిగి చొక్కినయట్టి మనము మనము!",
        "సర్వజ్ఞ నీపాద జలజ సమర్చన",
        "కలితమై తనరెడి కరము కరము!",
        "క్రీడా కిరాత నీ కింకర పదరజ",
        "శ్చిహ్నితంబైనట్టి శిరము శిరము!",
        "వైకుంఠ మిత్ర నీ వరచరిత్ర స్తోత్ర",
        "స్థిత భక్తి బరగెడి జిహ్వ జిహ్వ!",
        "  శర్వ నీ దివ్య రూపంబు సతతంబు",
        "నమ్మి గాంచఁగ నేర్చిన నరుఁడు నరుఁడు!",
        "భూతలోకేశ! ఆచంట పుర నివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 22,
      "chandassu_telugu": "సీసము + గీతము",
      "lines_telugu": [
        "  ఓ మేరు కోదండ యో మురజిత్కాండ!",
        "యో దయా గుణశాలి యో కపాలి!",
        "ఓ యక్షరాణ్మిత్ర యో యక్షరాట్పత్ర!",
        "యో గజాసురవైరి యో పురారి!",
        "ఈ హిమాద్రి విహార యో యహి కేయూర!",
        "యో సురద్రుమ గేహ యో నిరీహ!",
        "ఓ ఫాలలోచన యో పాపమోచన!",
        "యో మదన వినాశ యో గిరీశ!",
        "  ఓ సుధీభాగదేయ యో యోగిగేయ!",
        "ఓ మహానట యో యీశ యో మహేశ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 23,
      "chandassu_telugu": "సీసము + గీతము",
      "lines_telugu": [
        "  మహిత ప్రసన్న కోమల మంగళ స్మిత",
        "లలితాననేందు మండలము తోడ,",
        "మునిజన మానస వనరుహ కర్ణికా",
        "చంచరీక పదాంబుజముల తోడ,",
        "గంగా తరంగ భుజంగ కురంగాంక",
        "సంగ జటాల మస్తకముతోడ,",
        "మస్తకోపరి శస్త మణిగణస్తి వితాన",
        "రాజితోరగ రాజ రాజి తోడ,",
        "  వెలయు నీ దివ్య రూపంబు నిలుపు నాదు",
        "చిత్తమందు దయాలత చిగురులొత్త!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 24,
      "chandassu_telugu": "సీసము + గీతము",
      "lines_telugu": [
        "  ఓ భక్త మందార యో భద్ర గుణవార!",
        "యో భోగి భూష యో యోగి పోష!",
        "ఓ పుంగవ తురంగ యో పురాసుర భంగ",
        "యో ముని వనచైత్ర యో పవిత్ర",
        "ఓ విశ్వ భావన యో విశ్వ వావన",
        "యో సురాసుర భావ్య యో సుసేవ్య!",
        "ఓ విశ్వమంగళ యో విషాంచద్గళ",
        "యో మహా దేవేశ యో మహేశ",
        "  రావె! రక్షింపవే నన్ను రాజమౌళి!",
        "వేర్వ్ రక్షింప నీకంటె వేల్పు లేరె?",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 25,
      "chandassu_telugu": "సీసము + గీతము",
      "lines_telugu": [
        "  మృత్యు భీతిని నిన్ను మృడ కావు మని వేడ",
        "కరుణ మార్కండేయు గాచినావు!",
        "విషవహ్ని కీలల వేగి సురాసురుల్",
        "శివ బ్రోవు మనగ రక్షించినావు!",
        "నరు డరి జయకాంక్ష హర యని నినువేడ",
        "మెచ్చి పాశుపతాస్త్ర మిచ్చినావు!",
        "శ్రీదుడు నినుజేరి శితికంఠ యని మ్రొక్క",
        "సఖ్య సమున్నతి జరిపినావు!",
        "గి. గాన దీనావళీ కామథేను వనగ",
        "నలరు నిన్గొల్వ కోరిక లబ్బు టరుదె?",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 26,
      "chandassu_telugu": "సీసము + గీతము",
      "lines_telugu": [
        "  రజిత భూథర ధామ రక్షింపుమని మ్రొక్క",
        "రాకున్న పార్వతీ రమణి యాన,",
        "గజదానవాంతక కావుమంచును వేడ,",
        "బలుకకున్నను వీరభద్రు నాన,",
        "దక్షాథ్వారధ్వంస దయజూడు మనిపిల్వ",
        "నరయకున్నను వినాయకుని యాన,",
        "ఖండేందు శేఖర కరుణింపవేయన్న",
        "తలచకున్నను శక్తిధరుని యాన,",
        "  రాజరాజాప్త రమ్మన్న రాకయున్న",
        "భైరవుని యాన, శంకర! ప్రమధనాథ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 27,
      "chandassu_telugu": "సీసము + గీతము",
      "lines_telugu": [
        "  నీ కీర్తనల్ వించు నీ కధల్ పాడుచు",
        "నీ దాస జన గోష్ఠి నెగడుచుండు",
        "భూత దయాళులౌ పురుషుల మనమను",
        "ప్రవిమలోదకముల బ్రతిఫలింతు",
        "వధ్వర జప తపో ధ్యయనాది క్రియల ని",
        "ష్ణాతులౌ నీ దాస జనుల గోష్ఠి",
        "నెరి యెరుంగని కర్మ నిరతుల హృత్సన్ని",
        "హితుఁడవయ్యును దోచ వతుల మహిమ",
        "  తత మహానంద సాగరాంతర్నిమగ్న",
        "మాన మానస మానవ మాననీయ",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 28,
      "chandassu_telugu": "సీసము + గీతము",
      "lines_telugu": [
        "  చెన్నగు మొగమున వెన్నెల వెదజల్లు",
        "నవ్వుతో జాబిల్లి పువ్వుతోడ,",
        "పెద్ద వేలుపు పుఱ్ఱె పేరుల జెన్నారు",
        "నురముతో జడలల్లు శిరముతోడ,",
        "పసిమిరంగు జెలంగు పసమీరు పులితోలు",
        "వలువతో సామేని చెలువతోడ,",
        "తలగ్రాలు రతనాల తళ్కుల పాపరా",
        "పేరుతో మెడకప్పు తీరుతోడ,",
        "  నీవు విచ్చేసి దయనేడు గావకున్న",
        "ఎవరి వాడను నేనౌదు నెంచిచూడ,",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 29,
      "chandassu_telugu": "సీసము + గీతము",
      "lines_telugu": [
        "  వాకిటి కావలి వాని జేయగనేర,",
        "కోదండమున నిన్ను గొట్టనేర,",
        "రాళ్ళచే రువ్వుచు రవ్వ సేయగనేర,",
        "కుంటెనగా బంప గోరనేర,",
        "బుడుత కూరగ జేసి బువ్వ బెట్టగనేర,",
        "చెలగి కనుల బూజ సేయనేర,",
        "మేను సగంబిచ్చి మెప్పించగానేర,",
        "యెంగిలి వస్తువు లియ్యనేర,",
        "  నివ్వటిలు నెవ్వచే నిన్ను నే దలంప",
        "గూయి వినవైతి వికనేమి సేయువాడ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 30,
      "chandassu_telugu": "సీసము + గీతము",
      "lines_telugu": [
        "  నా తల్లి భుజగాధి నాధ కేయూరుండు,",
        "నా తండ్రి కైలాస నాయకుండు,",
        "నా సోదరుడు శీత నగరాడ్విహారుండు,",
        "నా గురుం డంగజ నాశకుండు,",
        "నా సఖుం డమరేంద్ర నందన శరణుండు,",
        "నా బాంధవుడు సన్మనః ప్రియుండు,",
        "నా స్వామి శుచిచంద్ర నలినాప్త నేత్రుండు,",
        "నా దిక్కు నమ్ర జనావనుండు,",
        "  అనుచు మదిలోన నిన్నెంచి యనుదినంబు,",
        "సేవ జేసెద నన్నేలు చిత్తజారి!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 31,
      "chandassu_telugu": "సీసము + గీతము",
      "lines_telugu": [
        "  కాలకింకరు లుగ్ర ఖడ్గగదా కుంత",
        "శూల ముద్గర భిండి వాల పాశ",
        "పాణులై సంవర్త పవి ఘోష నిర్ఘోష",
        "భీషణ భాషణా భీలకీల",
        "గ్రాల నా మ్రోల సురాసుర కిన్నెరుల్",
        "వీరభద్ర కుమార విఘ్ననాధ",
        "భైరవుల్ ప్రమధులు బలిసి చుట్టును గొల్వ",
        "నగరాజ తనయతో నందినెక్కి",
        "  నీవు ప్రత్యక్షముగ వచ్చి, నిలిచి వత్స!",
        "వలదు వెరవంగ నని నన్ను బలుకుమయ్య!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 32,
      "chandassu_telugu": "సీసము + గీతము",
      "lines_telugu": [
        "  సర్వేశ్వరుండవు సర్వజ్ఞమూర్తివి,",
        "సర్వకారణుడవు సర్వగుడవు,",
        "సర్వంబు నీలోన సంపన్నమైయుండు,",
        "సర్వంబులో గ్రీడ సలుపుదీవు,",
        "సర్వ సముద్భవ సర్వ సంరక్షణ,",
        "సర్వ నాశనకర చణుడవీవు,",
        "సర్వ రూపకుడవు సర్వ వేద్యుండవు,",
        "సర్వ దృక్కువు సర్వ సాక్షివీవు,",
        "  కాన ననుగావ పరులకు గలదే గరజు?",
        "గలయ బచ్చల కేలయ్య కంద దురద?",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 33,
      "chandassu_telugu": "సీసము + గీతము",
      "lines_telugu": [
        "  నిష్కామ ధర్ములై నీ పాద రాజీవ",
        "సేవాసమాసక్త చిత్తులైన",
        "భక్తులందు ప్రసన్న భాంధవుండగు రీతి",
        "శుద్ధసత్వ గుణోప శోభితులును",
        "మహితానుభావులు మహనీయులగు సుప",
        "ర్వులయందు సద్బాధవుఁడవుగావు,",
        "వీక డెందము కామ నైకతానంబగు",
        "నేని సురాసుర మాననీయ!",
        "గీ అయ్య దయచేసి మీ చరణారవింద",
        "సేవపై చిత్త మిగురొత్త జేయుమయ్య!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 34,
      "chandassu_telugu": "సీసము + గీతము",
      "lines_telugu": [
        "  జయజయ గౌరీశ! జయజయ సర్వేశ!",
        "జయజయ విశ్వేశ! జయ గిరీశ!",
        "జయజయ ధవళాంగ! జయజయోక్ష తురంగ!",
        "జయజ యాంగజ భంగ! జయ విసంగ!",
        "జయజ యాహి విభూష! జయజ యాశ్రిత పోష!",
        "జయజ యామృతభాష! జయ సువేష!",
        "జయజ యామర రక్ష! జయజ యాగమ వక్ష!",
        "జయజ యాధ్వర శిక్ష! జయ సదీక్ష!",
        "  జయజ యాపన్న రక్షణాక్షయ సుదీక్ష!",
        "జయజయత్ప్రేక్ష మోక్షద చతురవీక్ష!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 35,
      "chandassu_telugu": "సీసము + గీతము",
      "lines_telugu": [
        "  వసుధా శతాంగాయ! వనధి నిషంగాయ!",
        "దానవ భంగాయ తే నమోస్తు!",
        "సురగిరి చాపాయ! గరుడాశ్వరోపాయ!",
        "దివ్యస్వరూపాయ! తే నమోస్తు!",
        "కరుణాలవాలాయ! గజచర్మ చేలాయ!",
        "దీనాళి పాలాయ! తే నమోస్తు!",
        "నిగమాంత గణ్యాయ! నిభృత లావణ్యాయ!",
        "త్రిజగద్వరేణ్యాయ! తే నమోస్తు!",
        "  దినకరాబ్జ రధాంగాయ! తే నమోస్తు!",
        "అనుచు నిరతంబు నీకు జోహారు సేతు!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 36,
      "chandassu_telugu": "సీసము + గీతము",
      "lines_telugu": [
        "  దండంబు కుండలి కుండలాంచద్గండ",
        "దండంబు మేరు కోదండ దండ!",
        "దండంబు బ్రహ్మాండ మండితోరుపిచండ",
        "దండంబు భండ నోద్దండ దండ!",
        "దండంబు శుండాల దనుజ ఖండన చండ",
        "దండంబు దండ భృద్దళన కాండ!",
        "దండంబు తాండవ దళిత దిగ్వేదండ",
        "దండంబు దండిత దైత్యకాండ",
        "  దండ మాఖండలాండ జాతాశ్వపుండ",
        "రీక భవ ముఖ మఖ భుగనీక వినుత",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 37,
      "chandassu_telugu": "సీసము + గీతము",
      "lines_telugu": [
        "  ముని జనావన శీల! ధనద సఖ్య విలోల!",
        "కరధృత శూల! మంగళము నీకు!",
        "సనకాది మునిజాల! సన్నుత గుణలీల!",
        "కరుణాలవాల! మంగళము నీకు!",
        "త్రిభువన జంఘాల! దివ్యకీర్తి విశాల!",
        "కంకాలమాల! మంగళము నీకు!",
        "కుత్కీల వరఖేల! ఘోరదైత్య విఫాల!",
        "గళజితనీల! మంగళము నీకు!",
        "  కాళి కాంచిత ఖేల మంగళము నీకు!",
        "కామితామరసాల! మంగళము నీకు!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 38,
      "chandassu_telugu": "సీసము + గీతము",
      "lines_telugu": [
        "  జయ విజయీభవ! శమధన నిక్షేప!",
        "జయ విజయీభవ! శాంతరూప!",
        "జయ విజయీభవ! శమన నిర్వాపణ!",
        "జయ విజయీభవ! శైలశరణ!",
        "జయ విజయీభవ! చక్రాంగ హయసూత!",
        "జయ విజయీభవ! సారభూత!",
        "జయ విజయీభవ! సర్పరాజ విభూష!",
        "జయ విజయీభవ! సత్యభాష!",
        "  యనుచు గీర్తింతు నిను భక్తి ననుదినంబు",
        "దీన సంతాన సంతాన దృగ్వితాన!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 39,
      "chandassu_telugu": "సీసము + గీతము",
      "lines_telugu": [
        "  ముని మనశ్చాతక ఘన కరుణారస",
        "నుమ్నగా వల్లభ నీకు శరణు!",
        "వట మహీరుహమూల వాసవాసవ వంద్య",
        "నీరజాక్షప్రియ నీకు శరణు!",
        "పాపశిలోచ్చయ భంజన పవిథాన",
        "నీలలోహిత శర్వ నీకు శరణు!",
        "దైవమానస హంస దేవదేవ వతంస",
        "నీలకంఠ మహేశ నీకు శరణు!",
        "  అనుచు నీ పద యుగమున కనుదినంబు",
        "దండ మొనరింతు నా మది నుండు కొఱకు!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 40,
      "chandassu_telugu": "సీసము + గీతము",
      "lines_telugu": [
        "  పాహిమా మహిరాజ బంధకంకణబాహ!",
        "పాహిమామాహృత భవ విమోహ!",
        "పాహిమా మంగజ భస్మ భూషితకాయ",
        "పాహిమా మాపన్న భాగదేయ!",
        "పాహిమా మాశ్లిష్ట పార్వతీ రుచిరాంగ!",
        "పాహిమా మానత పాప భంగ!",
        "పాహిమా మమరేంద్ర పరిచిత పదపద్మ!",
        "పాహిమా మాశ్రిత భాగ్య పద్మ!",
        "  యనుచు భజియింతు నా మది నహరహంబు!",
        "ఘన దయాపాంగమున నన్ను గాంచుమయ్య!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 41,
      "chandassu_telugu": "సీసము + గీతము",
      "lines_telugu": [
        "  వందన మిందిరా వల్లభ లోచన",
        "పంకజ పూజిత పాద నీకు!",
        "వందన మిందురుగ్బృంద విభాసిత",
        "ఘన జటా పటల వికాస నీకు!",
        "వందన మరవింద చందన మందార",
        "హార నిహార శరీర నీకు!",
        "వందన మిందీవ రేందింది రానీక",
        "కాంతి మేచక రుచి కంఠ నీకు!",
        "  వందనం బబ్జసంభవ వరద నీకు!",
        "వందనం బింద్ర ముఖసుర వరద నీకు!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 42,
      "chandassu_telugu": "సీసము + గీతము",
      "lines_telugu": [
        "  చిన్ని బసవెన్నెన్ని జిల్గు శాల్వు లొసంగె",
        "గోరక్షుఁ డేయగ్రహారమిచ్చె?",
        "మణివాలు మాచయ్య మణుల నెన్నిటినిచ్చె?",
        "బసవన్న యేమేమి భాగ్యమిచ్చె?",
        "మరుశంకరుండెన్ని మదగజంబుల నిచ్చె?",
        "కిన్నరుం డెన్నెన్ని హొన్నులిచ్చె?",
        "చిక్కన్న యేమేమి చిత్ర వస్తువులిచ్చె?",
        "కన్నప్ప యేమేమి కట్నమిచ్చె?",
        "  నేను నీకేమి యియ్యంగ నేరనైతి!",
        "వలదు చలమిక నన్నేలు వామదేవ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 43,
      "chandassu_telugu": "సీసము + గీతము",
      "lines_telugu": [
        "  చంద్ర సూర్య గ్రహ చపలాభ నీరద",
        "పవిఘోష జిష్ణు చాపములు నీవ!",
        "అజ హరి దిక్పాల కాదిత్య వసురుద్ర",
        "గరుడ గంధర్వ కిన్నరులు నీవ!",
        "నదనదీ ద్వీప వనధి శైల కానన",
        "సాల వల్లీ నికుంజములు నీవ!",
        "పశు పక్షి కీటక పన్నగ క్రిమి నర",
        "స్త్రీ పున్న పుంసక తిములు నీవ!",
        "  జపతపోవ్రత దాన యజ్ఞములు నీవ!",
        "మంత్రశాస్త్ర పురాణాగమములు నీవ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 44,
      "chandassu_telugu": "సీసము + గీతము",
      "lines_telugu": [
        "  సిగమీద చల్వొందు తొగవిందు గలవాని",
        "పులితోలు సాలు మై బూనువాని,",
        "సామేన నిరవొందు చాన గల్గిన వాని",
        "కేల ముమ్మొనవాలు గ్రాలువాని,",
        "చిల్వరా సొమ్ముల జెలగు చేతులవాని",
        "యెదనల్వ పునుక పేర్లసగువాని,",
        "నింగివాక కరళ్ళెసంగిన తలవాని",
        "పొలదిండి మూకల గలచువాని,",
        "  వేలుపుల చాలు నేలంగ జాలువాని,",
        "కన్ను లలరంగ నెన్నడు గాంతు నిన్ను!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 45,
      "chandassu_telugu": "సీసము + గీతము",
      "lines_telugu": [
        "  మించుల జిగిమించు మేల్జడల్ మిన్నేటి",
        "రాయంచ తెగకు లేరంగులునుప",
        "తలమీద నెలకొన్న నునుసోన చాన తా",
        "మేను జాను కొకింత మెరుగు వెట్ట",
        "పాపరా రవణాల పసమానికపు రంగు",
        "సెగకంటి కసటు బాయగ నొనర్ప",
        "మెడబెడంగగు కప్పు మినుకు మేనను గ్రాలు",
        "తోలు దువ్వల్వకు దోడు పడగ",
        "  నొకటి కొక్కటి మేన జెన్నొసగుచుండు",
        "అంద మిరువొంద బెంపొంది యలరితౌరా!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 46,
      "chandassu_telugu": "సీసము + గీతము",
      "lines_telugu": [
        "  కమనీయ శుభదేహ కరుణారసోత్సాహ",
        "సురసంఘపాల భూసుర కపోల!",
        "నాగరాట్కేయూర నతజన మందార",
        "దుష్టలోక విదార దురితదూర!",
        "నందితార్తస్తోమ వందిత సుత్రామ",
        "కైలాస వాస వికాస హాస!",
        "మహనీయ హితవేష మంజులామృత భాష",
        "సర్వలోకాధార సద్విహార!",
        "  విశ్వ సంపాద్య నిరవద్య వేదవేద్య!",
        "నన్ను కృప బ్రోవవే జగన్నాధ నాధ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 47,
      "chandassu_telugu": "సీసము + గీతము",
      "lines_telugu": [
        "  శబ్ద మర్ధంబును సహజంబుగా నేక",
        "మైయున్న చందంబు నచ్చుపడగ",
        "పుష్పంబు పరిమళంబును నైజముగ నేక",
        "మైయున్న పోలిక యావహిల్ల",
        "ఘన సువర్ణము వన్నెయును నొప్పుగా నేక",
        "మైయున్న మాడ్కి పెంపంగలింప",
        "చంద్రికయును పూర్ణ చంద్ర్ఁడు తహనేక",
        "మైయున్న కైవడి యందమొంద",
        "గీ కాయమును కాయ మేకంబు గాగ సుకహ్ము",
        "కాంచు సతికిని పతివీవె గాక యొరుఁడె?",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 48,
      "chandassu_telugu": "సీసము + గీతము",
      "lines_telugu": [
        "  మడమల తడబడు జడపూన్కి నకనక",
        "లాడు నెన్నడుము జవ్వాడ బెళుకు",
        "బేడిసమీలను బెదరించు కందోయి",
        "మిసమిస లెసగు నెన్నొసల మసలు",
        "భసలములన నెరు లెసగ వివ్వచ్చు రా",
        "పచ్చల బొలుపొందు బాజు బందు",
        "లందమంద కడాని యందెల రవలి జె",
        "న్నొంది యంచల నడ గ్రిందు పరప",
        "  వెన్నుడన్నగు చెన్ను నీ వెన్న మరచి",
        "చన్న నిన్నెన్న నలువన్న జాలడన్న!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 49,
      "chandassu_telugu": "సీసము + గీతము",
      "lines_telugu": [
        "  అల్క హుమాగుల్కు చిల్క తేజి నెక్కి",
        "మావి లేజిగురాకు మావుబాకు",
        "మొలజిక్కి యెలగోలు ముస్తాదు వస్తాదు",
        "చందురుండామణి జంట నడువ",
        "గోర్వంక లంచలు కోయిలల్ చిల్కలు",
        "పావురా ల్లకుముకుల్  పౌజు గొల్వ",
        "తమ్మిమిద్దె ఢమామి ధణ థణ మ్రోయంగ",
        "కేకి నకీబులు కూకవేయ!",
        "  మించు పూముల్కు లెదనించు నించు విల్తు",
        "చంచదాలోకనాగ్ని దహించితౌరా!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 50,
      "chandassu_telugu": "సీసము + గీతము",
      "lines_telugu": [
        "  తల నపరంజి నిద్దాతళ్కు లొల్కు మేల్",
        "చెక్కడపుంబుట్ట సిరిలెసంగ",
        "రంగారు బంగారు రతనాల కంకణాల్",
        "పోచీలు సూడిగాల్ పొలుపు మీర",
        "రంగు చెరంగు లవంగపు మొగ్గల",
        "కంచెల బిగి చన్నుగవ దలిర్ప",
        "ఎఱుకతవై హిమగిరికి గౌరినిగాన",
        "నరుగు నొయార మెంతని నుతింతు",
        "  సుందర స్మిత నిందిత వందనార",
        "వింద బృందేందు మందార కుంద కోశ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 51,
      "chandassu_telugu": "సీసము + గీతము",
      "lines_telugu": [
        "  గమగమ వలచు చొక్కపు తావి వీడెంపు",
        "కావి మోవికి బలు ఠీవి బెనుప",
        "మినుకు కాటుకరేక మిలమిల దెలివాలు",
        "కన్గవ కొకవింత కాంతి నెరప",
        "కళ్కులీనెడి కెంపు కర్ణపూల్ ధగథగల్",
        "తళ్కు లేచెక్కు టద్దముల బొదల",
        "నాణెమౌ కట్టాణి యాణిమిత్తెపు నత్తు",
        "చిరునవ్వు కొకవింత సిరి యొసంగ",
        "  తేట మాటల పాటల కూటవులను",
        "మంచుమలమాలి నిన్ వలపించెనౌర!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 52,
      "chandassu_telugu": "సీసము + గీతము",
      "lines_telugu": [
        "  మొకమల్ జిలుగు దట్టి మొలగట్టి టీకైన",
        "మోజాల్ బిగించి హాముకొని చెరుకు",
        "సింగాణి చెంగల్వ చికిలి నేజాబూని",
        "గందంపు గుబ్బలి గాడ్పుటాము",
        "టేనుంగు పై నెక్కి యెదిరి హుటాహుటి",
        "కమ్మవిల్ పాదుషా కణక మీర",
        "కాయమ్ము గాయమ్ముగా నేయ నాయమ్మ",
        "నాయమ్మ వనిజేర నన్నెరుంగు",
        "  మనుచు నిన్ గోరి వగగేరి యలరు గౌరి",
        "దూరి సఖి జేర్చు కేళికాగార మౌర!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    }
  ]
}
