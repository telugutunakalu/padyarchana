{
  "shatakam_title_telugu": "భాస్కర శతకము",
  "author_telugu": null,
  "year": null,
  "poems": [
    {
      "id": 1,
      "lines_telugu": [
        "శ్రీగల భాగ్యశాలి కడఁజేరఁగ వత్తురు తారు దారె దూ",
        "రాగమన ప్రయాసమున కాదట నోర్చియునైన నిల్వ ను",
        "ద్యోగము చేసి; రత్ననిలయుండని కాదె సమస్తవాహినుల్‌",
        "సాగరుఁ జేరుటెల్ల ముని సన్నుత! మద్గురుమూర్తి! భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 2,
      "lines_telugu": [
        "అంగన నమ్మరాదు తన యంకెకు రాని మహాబలాఢ్యు వే",
        "భంగుల మాయలొడ్డి చెఱుపం దలపెట్టు! వివేకియైన సా",
        "రంగధరుం బదంబులు కరంబులు గోయఁగ జేసెఁ దొల్లి చి",
        "త్రాంగి యనేకముల్‌ నుడువరాని కుయుక్తులు పన్ని భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 3,
      "lines_telugu": [
        "అక్కరపాటు వచ్చు సమయంబునఁ జుట్టము లొక్కరొక్కరి",
        "న్మక్కువ నుద్ధరించుటలు మైత్రికిఁ జూడఁగ యుక్తమే సుమీ",
        "యొక్కట; నీటిలో మెరక నోడల బండ్లును బండ్లనోడలున్‌",
        "దక్కక వచ్చుచుండుట నిదానము గాదె తలంప భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 4,
      "lines_telugu": [
        "అడిగినయట్టి యాచకుల యాశలెఱుంగక లోభవర్తియై",
        "కడపిన ధర్మదేవత యొకానొక యప్పుడు నీదు వాని కె",
        "య్యెడల; నదెట్లు పాలు తమకిచ్చునె యెచ్చటనైన లేగలన్‌",
        "గుడువఁగ నీనిచోఁ గెరలి గోవులు తన్నునుగాక భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 5,
      "lines_telugu": [
        "అతిగుణహీన లోభికిఁ బదార్థము గల్గిన లేకయుండినన్‌",
        "మితముగఁ గాని కల్మిగల మీఁదట నైన భుజింపఁడింపుగా",
        "సతమని నమ్ము దేహమును సంపద; నేఱులు నిండి పాఱినన్‌",
        "గతుకఁగ జూచుఁ గుక్క తన కట్టడ మీఱక యెందు భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 6,
      "lines_telugu": [
        "అదను దలంచి కూర్చి ప్రజ నాదరమొప్ప విభుండు కోరినన్‌",
        "గదిసి పదార్థమిత్తురటు కానగ వేగమె కొట్టి తెండనన్‌",
        "మొదటికి మోసమౌఁ; బొదుగు మూలముగోసినఁ బాలు గల్గునే",
        "పిదికినఁ గాక భూమిఁ బశుబృందము నెవ్వరికైన భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 7,
      "lines_telugu": [
        "అనఘుని కైనఁ జేకుఱు ననర్హునిఁ గూడి చరించునంతలో",
        "మన మెరియంగ నప్పుడవమానము కీడు ధరిత్రియందు నే",
        "యనువునైనఁ దప్పవు యదార్థము; తానది యెట్టులన్నచో",
        "నినుమును గూర్చి యగ్ని నలయింపదె సమ్మెటపెట్టు భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 8,
      "lines_telugu": [
        "అలఘుగుణ ప్రసిద్ధుఁడగు నట్టి ఘనుండొకఁ డిష్టుఁడై తనున్‌",
        "వలచి యొకించు కేమిడినవానికి మిక్కిలి మేలుచేయుఁగా;",
        "తెలిసి కుచేలుఁ డొక్క కొణిదెం డడుకుల్‌ దనకిచ్చినన్‌ మహా",
        "ఫలదుఁడు కృష్ణుఁడత్యధిక భాగ్యములాతని కీఁడె? భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 9,
      "lines_telugu": [
        "అవనివిభుండు నేరుపరియై చరియించినఁ గొల్చువార లె",
        "ట్లవగుణు లైననేమి? పనులన్నియుఁ జేకుఱు వారిచేతనే;",
        "ప్రవిమలనీతిశాలి యగు రాముని కార్యము మర్కటంబులే",
        "తవిలి యొనర్పవే జలధి దాఁటి సురారులఁ ద్రుంచి భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 10,
      "lines_telugu": [
        "ఆదరమింత లేక నరుఁడాత్మబలోన్నతి మంచివారికిన్",
        "భేదము చేయుటం దనదు పేర్మికిఁ గీడగు మూలమె; ట్లమ",
        "ర్యాద హిరణ్యపూర్వకశిపన్‌ దనుజుండు గుణాఢ్యుడైన ప్ర",
        "హ్లాదున కెగ్గుచేసి ప్రళయంబును బొందఁడె మున్ను భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 11,
      "lines_telugu": [
        "ఆరయ నెంత నేరుపరియై చరియించిన వాని దాపునన్న్",
        "గౌరవమొప్పఁగూర్చు నుపకారి మనుష్యుఁడు లేక మేలు చే",
        "కూరదదెట్లు; హత్తుగడ గూడునె; చూడఁ బదాఱువన్నె బం",
        "గారములోన నైన వెలిగారము కూడక యున్న భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 12,
      "lines_telugu": [
        "ఈ క్షితినర్థకాంక్ష మదినెప్పుడు పాయక లోకులెల్ల సం",
        "రక్షకుఁడైన సత్ప్రభుని రాకలు గోరుదు రెందుఁ; చంద్రికా",
        "పేక్షఁ జెలంగి చంద్రుఁడుదయించు విధంబునకై చకోరపుం",
        "బక్షులు చూడవే యెదు రపార ముదంబును బూని భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 13,
      "lines_telugu": [
        "ఈ జగమందు దా మనుజుఁడెంత మహాత్మకుఁడైన దైవమా",
        "తేజము తప్పఁ జూచు నెడఁ ద్రిమ్మరి కోల్పడు; నెట్లన న్మహా",
        "రాజకుమారుఁడైన రఘురాముఁడు గాల్నడఁ గాయలాకులున్‌",
        "భోజనమై తగన్వనికిఁ బోయి చరింపఁడె మున్ను భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 14,
      "lines_telugu": [
        "ఉరుకరుణాయుతుండు సమయోచిత మాత్మ దలంచి యుగ్రవా",
        "క్పరుషత జూపినన్‌ ఫలము గల్గుట తథ్యముగాదె; యంబుదం",
        "బురిమినయంతనే కురియకుండునె వర్షము లోకరక్షణ",
        "స్థిరతరపౌరుషంబున నశేషజనంబు లెఱుంగ భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 15,
      "lines_telugu": [
        "ఉరుగుణవంతుఁడొడ్లు తనకొం డపకారము చేయునప్పుడుం",
        "బరహితమే యొనర్చు నొకపట్టున నైనను గీడుఁ జేయగా నెఱు",
        "గఁడు; నిక్కమేకద యదెట్లన? గవ్వముఁ బట్టి యంతయుం",
        "దరువఁగఁ జొచ్చినం బెరుగుతాలిమి నీయదె వెన్న? భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 16,
      "lines_telugu": [
        "ఉరుబలశాలి నంచుఁ దను నొల్లని యన్య [పతివ్రతాంగనా",
        "సురతము గోరెనేని కడసుమ్మది భూతికిఁ బ్రాణహాని యౌ;",
        "శిరములు గూల రాఘవునిచే దశకంఠుఁడు ద్రుంగిపోవఁడే",
        "యెఱుఁగక సీత కాసపడి యిష్టుల భృత్యులఁ గూడి భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 17,
      "lines_telugu": [
        "ఊరక వచ్చుఁ బాటు పడకుండిననైన ఫలం బదృష్ట మే",
        "పారఁగఁ గల్గువానికిఁ బ్రయాసము నొందిన దేవదానవుల్‌",
        "వారలటుండఁగా నడుమ వచ్చిన శౌరికిఁ గల్గెఁ గాదె సృం",
        "గారపుఁ బ్రోవు లక్ష్మియును గౌస్తుభరత్నము రెండు భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 18,
      "lines_telugu": [
        "ఊరక సజ్జనుండొదిఁగి యుండిననైన దురాత్మకుండు ని",
        "ష్కారణమోర్వలేక యపకారము చేయుట వాని విద్యగా;",
        "చీరలు నూరుటంకములు చేసెడివైనను బెట్టె నుండఁగాఁ",
        "జేరి చినింగిపోఁ గొఱుకు చిమ్మట కేమి ఫలంబు? భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 19,
      "lines_telugu": [
        "ఎట్టుగఁ బాటుపడ్డ నొక యించుక ప్రాప్తము లేక వస్తువుల్‌",
        "పట్టుపడంగ నేరవు; నిబద్ధి సురావళిఁ గూడి రాక్షసుల్‌",
        "గట్టు పెకల్చి పాల్కడలిఁ గవ్వముచేసి మథించి రంతయున్‌",
        "వెట్టియె గాక యేమనుభవించిరి వారమృతంబు భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 20,
      "lines_telugu": [
        "ఎడపక దుర్జనుండొరుల కెంతయుఁ గీడొనరించుఁ గాని యే",
        "యెడలను మేలు సేయఁడొక యించుకయైనను; జీడపుర్వు దాఁ",
        "జెడఁ దిను నెంతెకాక పుడుసెండు జలంబిడి పెంప నేర్చునే",
        "పొడవగుచున్న పుష్పఫల భూరుహ మొక్కటినైన భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 21,
      "lines_telugu": [
        "ఎడ్డె మనుష్యుఁడే మెఱుఁగు నిన్నె దినంబులు గూడి యుండినన్‌",
        "దొడ్డ గుణాఢ్యునందుఁ గల తోరపు వర్తనలెల్ల బ్రజ్ఞఁ బే",
        "ర్వడ్డ వివేకి రీతి; రుచిపాకము నాలుకగా కెఱుంగునే?",
        "తెడ్డది కూరలోఁ గలయఁ ద్రిమ్మరుచుండిననైన భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 22,
      "lines_telugu": [
        "ఎప్పుడదృష్టతా మహిమ యించుక పాటిలు నప్పుడింపు సొం",
        "పొప్పుచు నుండుఁగాక యది యొప్పని రూపుమాయుఁగా",
        "నిప్పున నంటియున్న యతి నిర్మలినాగ్ని గురుప్రకాశముల్‌",
        "దప్పిన నట్టి బొగ్గునకు దా నలుపెంతయుఁ బుట్టు భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 23,
      "lines_telugu": [
        "ఏగతిఁ బాటుపడ్డఁ గలదే భువి నల్పునకున్ సమగ్రతా",
        "భోగము భాగ్యరేఖగల పుణ్యునకుంబలె; భూరి సత్త్వసం",
        "యోగ మదేభ కుంభయుగళోత్థిత మాంసము నక్కకూనకే",
        "లాగు ఘటించు! సింహము దలంచినఁ జేకురు గాక భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 24,
      "lines_telugu": [
        "ఏడ ననర్హుఁడుండు నటకేఁగు ననర్హుఁడు నర్హుఁడున్నచోఁ",
        "జూడగఁ నొల్లడెట్లన; నశుద్ధగుణస్థితి నీఁగ పూయముం",
        "గూడిన పుంటిపై నిలువఁ కోరిన యట్టులు నిల్వ నేర్చునే",
        "సూడిదఁ బెట్టు నెన్నుదుటి చొక్కపుఁ గస్తురి మీఁద భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 25,
      "lines_telugu": [
        "ఏల సమస్త విద్యల నొకించుక భాగ్యము గల్గియుండినన్‌",
        "జాలు, ననేక మార్గముల సన్నుతికెక్క నదెట్లొకో యనన్‌",
        "రాలకు నేడ విద్యలు తిరంబుగ దేవరరూపు చేసినన్‌",
        "వ్రాలి నమస్కరించి ప్రసవంబులు పెట్టరె మీఁద భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 26,
      "lines_telugu": [
        "ఒక్కఁడె చాలు నిశ్చల బలోన్నతుఁ డెంతటి కార్యమైనఁ దాఁ",
        "జక్క నొనర్పఁ; గౌరవులసంఖ్యులు పట్టిన ధేనుకోటలం",
        "జిక్కఁగనీక తత్ప్రబల సేన ననేక శిలీముఖంబులన్‌",
        "మొక్కపడంగఁ జేసి తుదముట్టఁడె యొక్కకిరీటి భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 27,
      "lines_telugu": [
        "కట్టడ దప్పి తాము చెడు కార్యముఁ జేయుచు నుండిరేని దోఁ",
        "బుట్టిన వారినైన విడిపోవుట కార్యము; దౌర్మదాంధ్యముం",
        "దొట్టిన రావణాసురునితో నెడఁబాసి విభీషణాఖ్యుఁ డా",
        "పట్టున రాముఁ జేరి చిరపట్టము గట్టుకొనండె భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 28,
      "lines_telugu": [
        "కట్టడ యైనయట్టి నిజకర్మము చుట్టుచు వచ్చి యే గతం",
        "బెట్టునొ పెట్టినయట్లనుభవింపక తీఱదు; కాళ్ళు మీఁదుగాఁ",
        "గట్టుక వ్రేలుడంచుఁ దలక్రిందుగఁ గట్టిరె యెవ్వరైన నా",
        "చెట్టున గబ్బిలంబులకుఁ జేసిన కర్మముగాక భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 29,
      "lines_telugu": [
        "కట్టడ లేని కాలమున గాదు శుభం బొరులెంతవారు చే",
        "పట్టిననైన మర్త్యునకు భాగ్యము రాదనుటెల్లఁ గల్లకా",
        "దెట్టని పల్కినన్‌; దశరథేశ వసిష్ఠులు రామమూర్తికిన్‌",
        "బట్టము కట్టఁ కోరి రది పాయక చేకుఱెనోటు భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 30,
      "lines_telugu": [
        "కానగ చేరఁ బోలఁ డతికర్ముఁడు నమ్మిక లెన్ని చేసినం",
        "దానది నమ్మి వానికడ డాయఁగ బోయిన హాని వచ్చు న",
        "చ్చో నది యెట్లనం; గొఱఁకు చూపుచు నొడ్డిన బోను మేలుగా",
        "బోనని కానకాసపడి పోవుచుఁ గూలదెఁ గొక్కు భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 31,
      "lines_telugu": [
        "కాని ప్రయోజనంబు సమకట్టదు తా భువి నెంత విద్యవాఁ",
        "డైనను దొడ్డరాజు కొడుకైన నదెట్లు; మహేశుపట్టి వి",
        "ద్యానిధి సర్వవిద్యలకు, దానె గురుండు వినాయకుండు దా",
        "నేనుఁగు రీతి నుండియు నదేమిటి కాడఁడు పెండ్లి? భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 32,
      "lines_telugu": [
        "కామిత వస్తుసంపదలు గల్గు ఫలం బొరు లాసపడ్డచో",
        "నేమియుఁ బెట్టఁడేని సిరి యేటికి నిష్ఫలమున్నఁ బోయినన్‌",
        "బ్రామికపడ్డ; లోకులకుఁ బండగ నే మది యెండి పోవఁగా",
        "నేమి ఫలంబు చేఁదు విడదెన్నటికైన ముసిండి భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 33,
      "lines_telugu": [
        "కారణమైన కర్మములు కాక దిగంబడ వెన్ని గొందులం",
        "దూఱిన నెంతవారలకుఁ; దొల్లి పరీక్షితు శాపభీతుఁడై",
        "వారిధి నొప్పు నుప్పరిగ పైఁ బదిలంబుగ దాఁగి యుండినం",
        "గ్రూరభుజంగ దంతహతిఁ గూలడె లోకులెఱుంగ భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 34,
      "lines_telugu": [
        "కులమున నక్కడక్కడ నకుంఠిత ధార్మికుఁడొక్కఁడొక్కఁడే",
        "కలిగెడుఁగాక పెందఱుచు గల్గగ నేరరు; చెట్టు చెట్టునన్‌",
        "గలుగఁగ నేర్చునే? గొడుగు కామలు చూడఁగ నాడనాడ నిం",
        "పలరఁగ నొక్కటొక్కటి నయంబునఁ జేకురుఁగాక భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 35,
      "lines_telugu": [
        "క్రూర మనస్కులౌ పతులఁ గొల్చి వసించిన మంచివారికిన్‌",
        "వారి గుణంబె పట్టి, చెడు వర్తన వాటిలు; మాధురీజలో",
        "దారలు గౌతమీముఖమహానదు లంబుధిఁ గూడినంతనే",
        "క్షారముఁ జెందవే మొదలి కట్టడ లన్నియుఁ దప్పి భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 36,
      "lines_telugu": [
        "గిట్టుట కేడఁ కట్టడ లిఖించిన నచ్చటఁ గాని యెండుచోఁ",
        "బుట్టదు చావు; జానువుల పున్కల నూడిచి కాశిఁ జావఁగా",
        "ల్గట్టిన శూద్రకున్‌ భ్రమలఁ గప్పుచుఁ దద్విధి గుఱ్ఱమౌచు నా",
        "పట్టునఁ గొంచు మఱ్ఱికడఁ బ్రాణము దీసెగదయ్య! భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 37,
      "lines_telugu": [
        "ఘనబలసత్త్వ మచ్చుపడఁ గల్గిన వానికి హాని లేనిచోఁ",
        "దనదగు సత్త్వమే చెరచుఁ దన్ను; నదెట్లన నీరు మిక్కిలిన్‌",
        "గినుక వసించినన్‌ జెఱువు కట్టకు సత్వము చాలకున్నచోఁ",
        "గనుమలు పెట్టి నట్టనడి గండి తెగంబడకున్నె భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 38,
      "lines_telugu": [
        "ఘనుఁడగు నట్టివాఁడు నిజకార్య సముద్ధరణార్థమై మహిం",
        "బనివడి యల్పమానవునిఁ బ్రార్థనఁ జేయుట తప్పుగాదుగా;",
        "యనఘతఁ కృష్ణజన్మమున నా వసుదేవుఁడు మీఁద టెత్తుగాఁ",
        "గనుఁగొని గాలిగాని కడ కాళ్ళకు మ్రొక్కఁడె నాఁడు భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 39,
      "lines_telugu": [
        "ఘనుఁడొకవేళ గీడ్పడిన గ్రమ్మఱ నాతని లేమిఁ బాపఁగా",
        "గనుగొన నొక్క సత్ప్రభువుఁగాక నరాధము లోపరెందరుం;",
        "బెనుఁ జెఱువెండినట్టి తఱిఁ బెల్లున మేఘుఁడు గాక నీటితోఁ",
        "దనుపఁ దుషారముల్‌ శతశతంబులు చాలునటయ్య భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 40,
      "lines_telugu": [
        "చంద్రకళావతంసు కృపచాలనినాఁడు మహాత్ముఁడైనఁ దా",
        "సాంద్రవిభూతిఁ బాసి యొక జాతివిహీనునిఁ గొల్చియుంట యో",
        "గీంద్ర నుతాంఘ్రి పద్మ మతిహీనత నొందుట కాదుగా; హరి",
        "శ్చంద్రుఁడు వీరబాహుని నిజంబుగఁ గొల్వఁడె నాఁడు భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 41,
      "lines_telugu": [
        "చక్కఁదలంపఁగా విధివశంబున నల్పుని చేతనైనఁ దా;",
        "జిక్కి యవస్థలం బొరలుఁ జెప్పఁగరాని మహాబలాఢ్యుఁడున్‌",
        "మిక్కిలి సత్త్వ సంపదల మీఱిన గంధగజంబు మావటీఁ",
        "డెక్కి యదల్చి కొట్టి కుదియించిన నుండదె యోర్చి భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 42,
      "lines_telugu": [
        "చదువది యెంత గల్గిన రసజ్ఞత యించుక చాలకున్న నా",
        "చదువు నిరర్థకంబు, గుణ సంయుతులెవ్వరు మెచ్చ రెచ్చటం;",
        "బదనుగ మంచికూర నలపాకము చేసిననైన నందు నిం",
        "పొదవెడు నుప్పు లేక రుచి పుట్టఁగ నేర్చు నటయ్య భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 43,
      "lines_telugu": [
        "చాలఁ బవిత్రవంశమున సంజనితుండగునేని యెట్టి దు",
        "శ్శీలునినైనఁ దత్కుల విశేషముచే నొక పుణ్యుఁడెంతయుం",
        "దాలిమి నుద్ధరించును; సుధానిధిఁ బుట్టగఁగాదె శంభుఁడా",
        "హాలాహలానలంబు గళమందు ధరించుట పూని భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 44,
      "lines_telugu": [
        "చేరి బలాధిపుం డెరిఁగి చెప్పిన కార్యము చేయకుండినన్‌",
        "బారము ముట్టలేఁడొక నెపంబున దాఁజెడు నెట్టి ధన్యుఁడున్‌",
        "బోరక పాండుపుత్రులకు భూస్థలిభాగము పెట్టుమన్న కం",
        "సారిని గాకుచేసి చెడఁడాయెనె కౌరవభర్త భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 45,
      "lines_telugu": [
        "చేసిన దుష్టచేష్ట నది చెప్పక నేర్పునఁ గప్పిపుచ్చి తా",
        "మూసిన యంతటన్‌ బయలు ముట్టక యుండ దదెట్లు; రాగిపైఁ",
        "బూసిన బంగరుం జెదరిపోవఁ గడంగిన నాఁడు నాటికిన్‌",
        "దాసిన రాగి గానఁబడ దా జనులెల్ల రెఱుంగ భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 46,
      "lines_telugu": [
        "తగిలి మదంబుచే నెదిరిఁ దన్ను నెఱుంగక దొడ్డవానితో",
        "బగఁగొని పోరుటెల్ల నతిపామరుడై చెడుటింతెగాక తా",
        "నెగడి జయింపనేరఁడది నిక్కము తప్పదు; ధాత్రిలోపలన్‌",
        "దెగి యొక కొండతో దగరు ఢీకొని తాఁకిన నేమి భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 47,
      "lines_telugu": [
        "తడవగ రాదు దుష్టగుణుఁ దత్వ మెఱుంగక యెవ్వరైన నా",
        "చెడుగుణ మిట్లు వల్వదని చెప్పిన గ్రక్కున గోపచిత్తుఁడై",
        "కడుఁ దెఁగఁ జూచుఁగా; మఱుగఁ గాగిన తైలము నీటిబొట్టుపై",
        "బడునెడ నాక్షణంబెగసి భగ్గున మండక యున్నె భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 48,
      "lines_telugu": [
        "తనకు ఫలంబు లేదని యెదం దలపోయఁడు కీర్తి గోరు నా",
        "ఘన గుణశాలి లోకహిత కార్యము మిక్కిలి భారమైన మే",
        "లనుకొని పూను; శేషుఁడు సహస్ర ముఖంబుల గాలి గ్రోలి తా",
        "ననిశము మోవఁడే మఱి మహాభరమైన ధరిత్రి భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 49,
      "lines_telugu": [
        "తనకు నదృష్టరేఖ విశదంబుగఁ గల్గిన గాని లేనిచో",
        "జనునకు నెయ్యెడన్‌ బరుల సంపదవల్ల ఫలంబు లేదుగా;",
        "కనుగవ లెస్సఁగా దెలివి గల్గిన వారికి గాక గ్రుడ్డికిన్‌",
        "కనఁబడు నెట్లు వెన్నెలలుఁ గాయగ నందొక రూపు భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 50,
      "lines_telugu": [
        "తాలిమితోడుతం దగవు దప్పక నేర్పరి యొప్పుదప్పులం",
        "బాలన సేయఁ గాకట నుపాయ విహీనుఁడు సేయనేర్చునే?",
        "పాలను నీరు వేఱు పరుపంగ మరాళ మెఱుంగుఁగాని మా",
        "ర్జాలమెఱుంగునే తదురు చారురసజ్ఞత బూన భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 51,
      "lines_telugu": [
        "తాలిమితోఁడ గూరిమిఁ గృతఘ్నునకెయ్యెడ నుత్తమోత్తముల్‌",
        "మేలొనరించినన్‌ గుణము మిక్కిలి కీడగుఁ, బాముపిల్లకున్‌",
        "బాలిడి పెంచిన న్విషము పాయఁగ నేర్చునె దాని కోఱలం",
        "జాలఁగ నంతకంత కొక చాయను, హెచ్చును గాక భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 52,
      "lines_telugu": [
        "తెలియని కార్యమెల్లఁ గడతేర్చుట కొక్క వివేకిఁ జేకొనన్‌",
        "వలయు నటైన దిద్దుకొనవచ్చు ప్రయోజన మాంద్య మేమియుం",
        "గలగదు; ఫాలమందుఁ దిలకం బిడునప్పుడు చేత నద్దముం",
        "గలిగినఁ జక్కఁ జేసికొనుఁ గాదె నరుండది చూచి భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 53,
      "lines_telugu": [
        "దక్షుడు లేని యింటికిఁ బదార్థము వేఱొక చోటనుండి వే",
        "లక్షలు వచ్చుచుండినఁ బలాయనమై చనుఁ, గల్ల గాదు ప్ర",
        "త్యక్షము; వాగులున్‌ వఱదలన్నియు వచ్చిన నీరు నిల్చునే",
        "అక్షయమైన గండి తెగినట్టి తటాకములోన భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 54,
      "lines_telugu": [
        "దానపరోపకారగుణ ధన్యత చిత్తములోన నెప్పుడున్‌",
        "లేని వివేకశూన్యునకు లేములు వచ్చినవేల సంపదల్‌",
        "పూనినవేళ నొక్కసరి పోలును; జీఁకున కర్థరాత్రియం",
        "దైననదేమి పట్టపగలైన నదేమియు లేదు భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 55,
      "lines_telugu": [
        "దానము సేయఁ గోరిన వదాన్యున కీయఁగ శక్తి లేనిచో",
        "నైనఁ బరోపకారమునకై యొక దిక్కునఁ దెచ్చి యైన నీఁ",
        "బూనును; మేఘుడంబుధికిఁ బోయి జలంబులఁ దెచ్చి యీయఁడే",
        "వాన సమస్త జీవులకు వాంఛిత మింపెసలార భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 56,
      "lines_telugu": [
        "దానముఁ జేయనేరని యధార్మికు సంపద యుండి యుండియున్‌",
        "దానె పలాయనంబగుట తథ్యము; బూరుగు మ్రాను గాచినన్‌,",
        "దాని ఫలంబులూరక వృథాపడిపోవవె యెండి గాలిచేఁ",
        "గానలలోన నేమిటికిఁగాక, యభోజ్యములౌట భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 57,
      "lines_telugu": [
        "నడవక చిక్కిలేమి యగునాఁడు నిజోదర పోషణార్థమై",
        "యడిగి భుజించుటల్‌ నరుల కారయ వ్యంగ్యముకాదు; పాండవుల్‌",
        "గడు బలశాలులేవురు నఖండవిభూతిఁ దొలంగి భైక్ష్యముల్‌",
        "గుడువరె యేకచక్రపురిఁ కుంతియుఁ దారొకచోట భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 58,
      "lines_telugu": [
        "నుడువుల నేర్పు చాలని మనుష్యుఁడెఱుంగక తప్పనాడినం",
        "గడుఁ గృపతోఁ జెలంగుదురు కాని యదల్పరు తజ్ఞులెల్లఁ; ద",
        "ప్పటడుగులు వెట్టుచు న్నడుచునప్పుడు బాలుని ముద్దు చేయఁగా",
        "దొడుగుదు రింతెకాని పడఁద్రోయుదురే యెవరైన భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 59,
      "lines_telugu": [
        "నేరిచి బుద్ధిమంతుఁడతి నీతివివేకము దెల్పినం జెడం",
        "గారణమున్నవాని కది కైకొనఁగూడదు నిక్కమే; దురా",
        "చారుఁడు రావణాసురుఁడసహ్యమునొందఁడె చేటుకాలముం",
        "జేరువయైననాఁడు నిరసించి విభీషణు బుద్ధి భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 60,
      "lines_telugu": [
        "నొగిలిన వేళ నెంతటి ఘనుండును దన్నొక రొక్క నేర్పుతో",
        "నగపడి ప్రోదిసేయక తనంతట బల్మికిరాడు నిక్కమే;",
        "జగమున నగ్నియైనఁ గడు సన్నగిలంబడియున్న, నింధనం",
        "బెగయగఁ ద్రోచి యూదక మఱెట్లు రవుల్కొన నేర్చు భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 61,
      "lines_telugu": [
        "పండితులైనవారు దిగువం దగనుండగ, నల్పుఁ డొక్కడు",
        "ద్ధండతఁ బీఠమెక్కిన బుధ ప్రకరంబులకేమి యెగ్గగున్‌;",
        "కొండొకకోతిఁ జెట్టు కొనకొమ్మల నుండగ, గ్రింద గండ భే",
        "రుండ మదేభ సింహనికురంబములుండవె చేరి భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 62,
      "lines_telugu": [
        "పట్టుగ నిక్కుచున్‌ మదముఁ బట్టి మహాత్ములఁ దూలనాడినం",
        "బట్టిన కార్యముల్‌ చెడును బ్రాణమువోవు నిరర్థదోషముల్‌",
        "పుట్టు, మహేశుఁ గాదని కుబుద్ధి నొనర్చిన యజ్ఞ తంత్రముల్‌",
        "ముట్టక పోయి దక్షునికి మోసము వచ్చెఁగదయ్య భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 63,
      "lines_telugu": [
        "పరహితమైన కార్య మతిభారము తోడిదియైనఁ బూను స",
        "త్పురుషుఁడు లోకముల్పొగడఁ పూర్వమునందొక ఱాలవర్షమున్‌",
        "గురియఁగ జొచ్చినన్‌ గదిసి గొబ్బున గోజనరక్షణార్థమై",
        "గిరినొక కేల నెత్తెనట కృష్ణుఁడు ఛత్రము భాతి భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 64,
      "lines_telugu": [
        "పలుచని హీనమానవుఁడు పాటిఁదలంపక నిష్ఠురోక్తులం",
        "బలుకుచు నుండుఁగాని, మతి భాసురుఁడైన గుణప్రపూర్ణుఁడ",
        "ప్పలుకులఁ బల్కఁబోవఁడు నిబద్ధిగ నెట్లన; వెల్తికుండఁ తా",
        "దొలకుచునుండుఁ గాని మఱితొల్కునె నిండుఘటంబు భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 65,
      "lines_telugu": [
        "పలుమఱు సజ్జనుండు ప్రియభాషలె పల్కుఁ గఠోరవాక్యముల్‌",
        "బలుకఁడొకానొకప్పుడు నవి పల్కినన్‌ఁ గీడును గాదు నిక్కమే;",
        "చలువకు వచ్చి మేఘుఁడొక జాడను దా వడగండ్ల రాల్చినన్‌",
        "శిలలగు నోటు వేగిరమె శీతలనీరము గాక భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 66,
      "lines_telugu": [
        "పాపపుఁ ద్రోవవాని కొకపట్టున మేను వికాసమొందినన్‌",
        "లోపల దుర్గుణంబె ప్రబలుం గద! నమ్మగఁ గూడ దాతనిన్‌;",
        "బాపటకాయకున్‌ నునుపు పైపయి గల్గినఁ గల్గుగాక యే",
        "రూపున దానిలోఁగల విరుద్ధపుఁ జేదు నశించు భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 67,
      "lines_telugu": [
        "పూనిన భాగ్యరేఖ చెడిపోయిన పిమ్మట నెట్టిమానవుం",
        "డైనను వాని నెవ్వరుఁ బ్రియంబునఁ బల్కరు పిల్వరెచ్చటం",
        "దానది యెట్లొకో యనినఁ దథ్యము పుష్పమువాడి వాసనా",
        "హీనత నొంది యున్న యెడ నెవ్వరు ముట్టుదురయ్య భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 68,
      "lines_telugu": [
        "పూరిత సద్గుణంబు గల పుణ్యున కించుక రూప సంపదల్‌",
        "దూరములైన వాని యెడ దొడ్డగఁ జూతురు బుద్ధిమంతు లె",
        "ట్లారయ; గొగ్గులైన మఱి యందుల మాధురి చూచి కాదె ఖ",
        "ర్జూర ఫలంబులం ప్రియము చొప్పడ లోకులు గొంట భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 69,
      "lines_telugu": [
        "ప్రల్లదనంబుచే నెఱుక పాటొక యింతయులేక యెచ్చటన్‌",
        "బల్లిదుఁడైన సత్ప్రభు నబద్ధములాడినఁ గ్రుంగిపోదు; రె",
        "ట్లల్ల సభాస్థలిం గుమతులై శిశుపాలుఁడు దంతవక్త్రుఁడుం",
        "గల్లలు గృష్ణునుం బలికి కాదె హతంబగుటెల్ల భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 70,
      "lines_telugu": [
        "ప్రేమను గూర్చి యల్పునకుఁ పెద్దతనంబును దొడ్డవానికిం",
        "దా మతితుచ్ఛపుంబని నెదం బరికింపగ యీయరాదుగా",
        "వామకరంబుతోడఁ గడువం గుడిచేత నపానమార్గముం",
        "దోమఁగ వచ్చునే మిగులఁ దోఁచని చేఁతగు గాక భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 71,
      "lines_telugu": [
        "ఫలమతి సూక్ష్మమైనను నృపాలుడు మంచిగుణాఢ్యుడైనచో",
        "నెలమి వివేకులాతని కపేక్షయొనర్తు; రదెట్లు చంద్రికా",
        "విలసనమైనఁ దా మనుభవింపఁ జకోరము లాసఁ జేరవే",
        "చలువ గలట్టివాఁడగుటఁ జందురు నెంతయుఁ గోరి భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 72,
      "lines_telugu": [
        "బంధుర సద్గుణాఖ్యుఁ డొక పట్టున లంపట నొందియైన దు",
        "స్సంధిఁ దలంపఁ డన్యులకుఁ జాల హితం బొనరించుఁ గాక, శ్రీ",
        "గంధపుఁ జెక్క రాగిలిచుఁ గాదె శరీరుల కుత్సవార్థమై",
        "గంధములాత్మఁ పుట్టఁ దఱుఁగంబడి యుండుటలెల్ల భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 73,
      "lines_telugu": [
        "బలము దొలంగు కాలమునఁ ప్రాభవసంపదలెంత ధన్యుఁడున్‌",
        "నిలుపుకొనంగనోపఁ; డది నిశ్చయ మర్జునుఁడీశ్వరాదులం",
        "గెలిచినవాఁడు బోయలకు గీడ్పడి చూచుచుఁ కృష్ణభార్యలు",
        "బలువుర నీయఁడే నిలువఁ పట్ట సమర్థుఁడు గాక భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 74,
      "lines_telugu": [
        "బలయుతుఁ డైన వేళ నిజ బంధుఁడు తోడ్పడుఁ గాని యాతఁడే",
        "బలము తొలంగెనేని తన పాలిటి శత్రు; వదెట్లు పూర్ణుఁడై",
        "జ్వలనుఁడు కానఁ గాల్చు తఱి సఖ్యముఁ జూపును వాయుదేవుఁడా",
        "బలియుఁడు సూక్ష్మదీపమగు పట్టున నార్పదె గాలి భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 75,
      "lines_telugu": [
        "బల్లిదుఁడైన సత్ప్రభువు పాయక యుండినఁగాని రచ్చలోఁ",
        "జిల్లరవారు నూఱుగురు సేరినఁ దేజము గల్గదెయ్యెడన్‌",
        "జల్లని చందురుండెడసి సన్నపుఁ జుక్కలు కోటియున్న",
        "జిల్లునె వెన్నెలల్‌ జగము జీఁకటులన్నియుఁ బాయ భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 76,
      "lines_telugu": [
        "భుజబల శౌర్యవంతులగు పుత్త్రుల గాంచిన వారి కెయ్యెడన్‌",
        "నిజహృదయేప్సితార్థములు నిక్కము చేకుఱుఁ గుంతిదేవికిన్‌",
        "విజయబలాఢ్యుఁ డర్జునుఁడు వీరపరాక్రమ మొప్ప దేవతా",
        "గజమును దెచ్చి తల్లి వ్రతకార్యము దీర్పఁడె తొల్లి భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 77,
      "lines_telugu": [
        "భూనుతులైన దేవతలు పూర్వము కొందఱు వావివర్తనల్‌",
        "మాని చరింపరో యనుచు మానవులట్ల చరింపఁబోల; దం",
        "భోనిధులన్నియుం దనదు పుక్కిటఁ బట్టె నగస్త్యుఁడంచు నా",
        "పూనిక కెవ్వఁడోపు నది పూర్వమహత్త్వము సుమ్ము భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 78,
      "lines_telugu": [
        "భూపతి కాత్మబుద్ధి మది బుట్టనిచోఁట బ్రధానులెంత ప్ర",
        "జ్ఞాపరిపూర్ణులైనఁ గొనసాగదు కార్యము; కార్యదక్షులై",
        "యోపిన ద్రోణ భీష్మ కృప యోధులనేకులు గూడి కౌరవ",
        "క్ష్మాపతికార్యమేమయినఁ జాలిరె చేయఁగ నాడు భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 79,
      "lines_telugu": [
        "భూరి బాలాఢ్యుఁడైనఁ దలపోయక విక్రమశక్తిచే నహం",
        "కారము నొందుటల్‌ తగవు గాదతఁడొక్కెడ మోసపోవుఁ గా",
        "వీరవరేణ్యుఁ డర్జునుఁడు వింటికి నే నధికుండ నంచుఁ దా",
        "నూరక వింటినెక్కిడఁగ నోపడు కృష్ణుఁడు లేమి భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 80,
      "lines_telugu": [
        "భ్రష్టున కర్థవంతులగు బాంధవులెందఱు గల్గినన్‌ నిజా",
        "దృష్టము లేదు గావున దరిద్రతఁ బాపఁగలేరు; సత్కృపా",
        "దృష్టిని నిల్పి లోకుల కతిస్థిరసంపద లిచ్చు లక్ష్మి యా",
        "జ్యేష్ట కదేటికిం గలుగఁజేయదు తోడనె పుట్టి  భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 81,
      "lines_telugu": [
        "మదిఁ దను నాసపడ్డయెడ మంచిగుణోన్నతుఁడెట్టి హీనునిన్‌",
        "వదలఁడు మేలుపట్టున నవశ్యము మున్నుగ నాదరించుఁగా;",
        "త్రిదశ విమానమధ్యమునఁ దెచ్చి కృపామతి సారమేయమున్‌",
        "మొదల నిడండె ధర్మజుఁడు మూఁగి సురావళి చూడ భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 82,
      "lines_telugu": [
        "మాటల కోర్వజాలఁ డభిమానసమగ్రుఁడు ప్రాణహానియౌ",
        "చోటులనైనఁ దానెదురు చూచుచునుండుఁ; గొలంకు లోపల",
        "న్నీట మునింగినప్పు డతి నీచము లాడిన రాజరాజు పో",
        "రాట మొనర్చి నేలఁబడఁడాయెనె భీముని చేత భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 83,
      "lines_telugu": [
        "మానవనాథుఁ డాత్మరిపు మర్మ మెఱింగినవాని నేలినం",
        "గాని జయింపలేఁ డరులఁ; గార్ముకదక్షుఁడు రామభద్రుఁ డా",
        "దానవనాయకున్‌ గెలువఁ దా నెటులోపుఁ దదీయ నాభికా",
        "పానసుధ న్విభీషణుఁడు తార్కొని చెప్పకయున్న భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 84,
      "lines_telugu": [
        "మానవుఁ డాత్మకిష్టమగు మంచిప్రయోజన మాచరించుచోఁ",
        "గానక యల్పుఁడొక్కఁ డది గాదని పల్కిన వాని పల్కుకై",
        "మానగఁజూడఁడా పని సమంచిత భోజనవేళ నీఁగ కా",
        "లూనిన వంటకంబు దినకుండఁగ నేర్పగునోటు భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 85,
      "lines_telugu": [
        "మానిని చెప్పు నెట్లెఱుకమాలిన వాఁడటు చేసినన్‌ మహా",
        "హాని ఘటించు నే ఘనునికైన నసంశయ ముర్విపైఁ గృపా",
        "హీనతఁ బల్కినన్‌; దశరథేశ్వరుఁ డంగన మాటకై గుణాం",
        "భోనిధి రాముఁ బాసి చనిపోవఁడె శోకముతోడ భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 86,
      "lines_telugu": [
        "మునుపొనరించు పాతక మమోఘము జీవులకెల్లఁ బూని యా",
        "వెనుకటి జన్మమం దనుభవింపక తీఱదు; రాఘవుండు వా",
        "లిని బడనేసి తా మగుడ లీల యదూద్భవుఁడై కిరాతుచే",
        "వినిశిత బాణపాతమున వీడ్కొనఁడే తన మేను భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 87,
      "lines_telugu": [
        "రాకొమరుల్‌ రసజ్ఞునిఁ దిరంబుగ మన్నన నుంచినట్లు భూ",
        "లోకమునందు మూఢుఁ దమ లోపలనుంపరు; నిక్కమే కదా!",
        "చేకొని ముద్దుగాఁ జదువు చిల్కను బెంతురుగాక పెంతురే",
        "కాకము నెవ్వరైన శుభకారణ సన్మునిసేవ్య భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 88,
      "lines_telugu": [
        "లోకములోన దుర్జనుల లోఁతు నెఱుంగక చేరరాదు సు",
        "శ్లోకుఁడు చేరినం గవయఁజూతురు చేయుదు రెక్కసక్కెముల్‌",
        "కోకిలఁ గన్నచోట గుమికూడి యసహ్యపుఁ గూతలార్చుచుం",
        "గాకులు తన్నవే తఱిమి కాయము తల్లడమంద భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 89,
      "lines_telugu": [
        "లోను దృఢంబుగాని పెనులోభిని నమ్మి యసాధ్యకార్యముల్‌",
        "కానక పూనునే నతఁడు గ్రక్కునఁ గూలును; నోటిపుట్టిపై",
        "మానవుఁ డెక్కిపోవ నొకమాటు బుటుక్కున ముంపకుండునే",
        "తానొకలోఁతునం గెడసి దానిఁ దరింపఁగ లేక భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 90,
      "lines_telugu": [
        "వంచన యింతలేక యెటువంటి మహాత్ముల నాశ్రయించినం",
        "గొంచెమె కాని మేలు సమకూడ దదృష్టము లేనివారికిన్‌;",
        "సంచితబుద్ధి బ్రహ్మ ననిశంబును వీఁపున మోచునట్టి రా",
        "యంచకుఁ దమ్మితూండ్లు దిననాయెఁగదా ఫలమేమి భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 91,
      "lines_telugu": [
        "వట్టుచుఁ దండ్రి యత్యధమ వర్తనుఁడైననుగాని వానికిం",
        "బుట్టిన పుత్త్రకుండు తన పుణ్యవశంబున దొడ్డధన్యుఁడౌ;",
        "నెట్టన మఱ్ఱివిత్తు మునుపెంతయుఁ గొంచెము దానఁబుట్టునా",
        "చెట్టు మహోన్నతత్వమును జెందదె శాఖలనిండి భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 92,
      "lines_telugu": [
        "వలనుగఁ గానలందుఁ బ్రతివర్షమునం బులి నాలుగైదు పి",
        "ల్లలఁ గను దూడనొక్కటి నిలం గను ధేనువు రెండుమూఁడు నేఁ",
        "డుల కటులైన బెబ్బులి కుటుంబము లల్పములాయె నాలమం",
        "దలు గడువృద్ధిఁ జెందవె యధర్మము ధర్మముఁ దెల్ప భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 93,
      "lines_telugu": [
        "వలవదు క్రూరసంగతి యవశ్య మొకప్పుడు సేయఁబడ్డచోఁ",
        "గొలదియెఁ గాని యెక్కువలు గూడవు; తమ్ములపాకు లోపలం",
        "గలసిన సున్నమించుకయ కాక మఱించుక యెక్కువైనచో",
        "నలుగడఁ జుఱ్ఱుచుఱ్ఱుమని నాలుక పొక్కక యున్నె భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 94,
      "lines_telugu": [
        "వానికి విద్యచేత సిరివచ్చె నటంచును విద్య నేర్వఁగాఁ",
        "బూనినఁ బూనుఁగాక తన పుణ్యము చాలక భాగ్యరేఖకుం",
        "బూనఁగ నెవ్వఁడోపు; సరిపో చెవి పెంచును గాకదృష్టతా",
        "హీనుఁడు కర్ణభూషణము లెట్లు గడింపఁగనోపు? భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 95,
      "lines_telugu": [
        "సంతత పుణ్యశాలి నొక జాడను సంపద వాసిపోయి తా",
        "నంతటఁ బోక నెట్టుకొని యప్పటియట్ల వసించియుండు; మా",
        "సాంతమునందుఁ జందురుని నన్నికళల్‌ పెడఁబాసి పోయినం",
        "గాంతి వహింపఁడటోటు? తిరుగంబడి దేహమునిండ భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 96,
      "lines_telugu": [
        "సకలజన ప్రియత్వము నిజంబుగఁ గల్గిన పుణ్యశాలి కొ",
        "క్కొకయెడ నాపదైనఁ దడవుండదు వేగమె పాసిపోవుగా;",
        "యకలుషమూర్తియైన యమృతాంశుఁడు రాహువు తన్ను మ్రింగినం",
        "డకటక మాని యుండఁడె! దృఢస్థితి నెప్పటియట్ల భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 97,
      "lines_telugu": [
        "సన్నుత కార్యదక్షుఁడొక చాయ నిజప్రభ యప్రకాశమై",
        "యున్నపుడైన లోకులకు నొండక మేలొనరించు సత్త్వసం",
        "పన్నుఁడు భీముఁడా ద్విజుల ప్రాణము కాఁవడె యేకచక్రమం",
        "దెన్నికగా బకాసురుని నేపున రూపడఁగించి భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 98,
      "lines_telugu": [
        "సరసగుణ ప్రపూర్ణునకు సన్నపు దుర్గుణ మొక్కవేళ యం",
        "దొరసిన నిటు నీకుఁ దగునో యని చెప్పిన మాన నేర్చుగా",
        "బురద యొకించుకంత తముఁ బొందిన వేళలఁ జిల్లవిత్తుపై",
        "నొరసిన నిర్మలత్వమున నుండవె నీరములెల్ల భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 99,
      "lines_telugu": [
        "సరసదయాగుణంబుగల జాణ మహిం గడు నొచ్చియుం",
        "దఱచుగ వాని కాసపడి దాయఁగ వత్తురు లోకులెట్లనం",
        "జెఱకురసంబు గానుఁగను జిప్పిలిపోయిన మీదఁ పిప్పియై",
        "ధరఁ బడియున్నఁ జేరవె ముదంబునఁ జీమలు పెక్కు భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 100,
      "lines_telugu": [
        "సారవివేకవర్తనల సన్నుతికెక్కిన వారిలోపలం",
        "జేరినయంత మూఢులకుఁ జేపడ దానడ; యెట్టులన్నఁ గా",
        "సారములోన హంసముల సంగతి నుండెడి కొంగపిట్ట కే",
        "తీరునఁ గల్గ నేర్చును దదీయగతుల్‌ దలపోయ భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 101,
      "lines_telugu": [
        "స్థానముఁ దప్పివచ్చునెడఁ దానెటువంటి బలాఢ్యుఁడున్‌ నిజ",
        "స్థానికుఁడైన యల్పుని కతంబున నైనను మోసపోవుఁగా;",
        "కానల లోపలన్‌ వెడలి గంధగజం బొకనాఁడు నీటిలోఁ",
        "గానక చొచ్చినన్‌ మొసలి కాటుకు లోఁబడదటోటు భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 102,
      "lines_telugu": [
        "సిరిగలవాని కెయ్యెడలఁ జేసిన మేలది నిష్ఫలం బగున్‌",
        "నెఱిగుఱి గాదు పేదలకు నేర్పునఁ జేసిన సత్ఫలంబగున్‌",
        "వఱపున వచ్చి మేఘుఁడొక వర్షము వాడిన చేలమీఁదటం",
        "గురిసినఁగాక యంబుధులఁ గుర్వఁగ నేమి ఫలంబు భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 103,
      "lines_telugu": [
        "సిరివలెనేని సింహగుహ చెంత వసించినఁ జాలు సింహముల్‌",
        "కరుల వధింపఁగా నచటఁ గల్గును దంతచయంబు ముత్యముల్‌",
        "హరువుగ నక్కబొక్క కడ నాశ్రయమందిన నేమి గల్గెడుం",
        "గొరిసెలు దూడతోఁకలును గొమ్ములు నెమ్ములుఁగాక భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 104,
      "lines_telugu": [
        "స్థిరతర ధర్మవర్తన బ్రసిద్ధికి నెక్కినవాని నొక్క ము",
        "ష్కరుఁ డతినీచవాక్యములఁ గాదని పల్కిన నమ్మహాత్ముఁడుం",
        "గొఱఁత వహింపఁడయ్యెడ; నకుంఠిత పూర్ణసుధాపయోధిలో",
        "నరుగుచుఁ గాకి రెట్ట యిడినందున నేమి కొఱంత భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 105,
      "lines_telugu": [
        "స్ఫురతర కీర్తిమంతులగు పుత్త్రుల గాంచినఁగాక మూఢము",
        "ష్కరులఁ గనంగఁ దేజములు గల్గవుగా; మణికీలితాంగుళా",
        "భరణము లంగుళంబుల శుభస్థితిఁ బెట్టినఁగాక గాజు టుం",
        "గరములు పెట్టినందున వికాసము గల్గునటయ్య? భాస్కరా!"
      ],
      "makutam_telugu": "భాస్కరా!",
      "Chandassu": "చంపకమాల"
    },
    {
      "id": 106,
      "lines_telugu": [
        "సేనగ వాంఛితాన్నము భుజింపఁగలప్పుడు కాక లేనిచో",
        "మేనులు డస్సియుంట నిజమేకద దేహుల కగ్నిహోత్రుఁడౌ",
        "నే నిజభోజ్యముల్‌ గుడుచు నేనియుఁ పుష్టి వహించు లేనిఁనా",
        "డూని విభూతిలోనడఁగి యుండఁడె తేజము తప్పి భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 107,
      "lines_telugu": [
        "హాళి నిజప్రబుద్ధి తిరమైన విధంబునఁ బెట్టుబుద్ధులా",
        "వేళలకంతె కాని మఱి వెన్కకు నిల్వవు; హేమకాంతి యె",
        "న్నాళులకుండుఁ గాని యొకనాడు పదంపడి సానఁ బట్టినన్‌",
        "దాళియు నుండునే యినుప తాటకఁ జాయలు పోక భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 108,
      "lines_telugu": [
        "హీనకులంబునందు జనియించినవారికి సద్గుణంబు లె",
        "న్నేనియుఁ గల్గియున్న నొక నేరము చెందకపోదు; పద్మముల్‌",
        "భూనుతిఁ గాంచియున్ బురదఁ బుట్టుట వల్ల సుధాకరోదయం",
        "బైన నసహ్య మొందవె ప్రియంబునఁ జూడఁగ లేక భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    },
    {
      "id": 109,
      "lines_telugu": [
        "ఇంచుక నేర్పు చాలక విహీనతఁ జెందిన నా కవిత్వమున్",
        "మించు వహించె నీకతన మిక్కిలి యెట్లనఁ దోలుబొమ్మలున్",
        "మంచివివేకి వాని తెరమాటున నుండి ప్రశస్తరీతి నా",
        "డించిన నాడవే జనుల డెందము నింపవె ప్రీతి భాస్కరా!"
      ],
      "makutam_telugu": "భాస్కరా!",
      "Chandassu": "ఉత్పలమాల"
    }
  ]
}
