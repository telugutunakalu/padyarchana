{
  "shatakam_title_telugu": "నారాయణ శతకము",
  "author_telugu": null,
  "year": null,
  "poems": [
    {
      "id": 1,
      "lines_telugu": [
        "శ్రీరామామణి పాణిపంకజమృదుశ్రీతజ్ఞ పాదాబ్జ శృం",
        "గారాకారశరీర, చారుకరుణాగంభీర, సద్భక్తమం",
        "దారాంభోరుహపత్రలోచన కళాధారోరుసంపత్సుధా",
        "పారావారవిహార, నా దురితముల్‌ భంజింపు నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 2,
      "lines_telugu": [
        "కడకుం బాయక వేయినోళ్ళు గల యా కాకోదరాధీశుఁడున్‌",
        "గడముట్ట న్వినుతింప లేక నిగుడ\న్‌ గ్రాలంగ నొప్పారు మి",
        "మ్మడర\న్‌ సన్నుతి సేయ నాదువశమే! యజ్ఞాని, లోభాత్ముఁడ\న్‌",
        "జడుఁడ, న్నజ్ఞుఁడ, నైకజిహ్వుఁడ, జనస్తబ్ధుండ, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 3,
      "lines_telugu": [
        "నే నీదాసుఁడ నీవు నాపతివి నిన్నే కాని యొండెవ్వరి\న్‌",
        "ధ్యానింపం బ్రణుతింప నట్లగుటకు న్నా నేర్చు చందంబున\న్‌",
        "నీ నామస్తుతు లాచరించు నెడల న్నే తప్పులుం గల్గిన\న్‌",
        "వానిన్‌ లోఁగొనుమయ్య, తండ్రి, విహితవ్యాపార, నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 4,
      "lines_telugu": [
        "నెరయ న్నిర్మల మైన నీ స్తుతికథానీకంబు పద్యంబులో",
        "నొరుగుల్‌ మిక్కిలి గల్గెనేనియుఁ గడు న్యోగంబె చర్చింపఁగాఁ",
        "కుఱుగ ణ్పైనను వంకబోయినఁ గడుం గుజ్జైనఁ బేడెత్తినం",
        "జెఱకుం గోలకు తీపు గాక కలదే, చే దెందు, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 5,
      "lines_telugu": [
        "చదువుల్‌ పెక్కులు సంగ్రహించి పిదపం జాలంగ సుజ్ఞాని యై",
        "మదిలోఁ బాయక నిన్ను నిల్పఁ దగు నామర్మంబు వీక్షింపఁడే",
        "మొదలం గాడిద చారుగంధవితతుల్‌ మోవంగ శక్యంబె కా",
        "కది సౌరభ్యపరీక్ష జూడ కుశలే యవ్యక్త, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 6,
      "lines_telugu": [
        "లలిఁ గబ్బంబు కరాట మివ్వసుధ నెల్లం న్మించెఁ బో నీకథా",
        "వళి కర్పూరము నించిన న్నితరమౌ వ్యర్ధార్థకామోదముల్‌",
        "పెలుచం బూనిన యక్కరాటము తుదిన్‌ బేతేకరాటంబె పో",
        "చలదిందీవరపత్రలోచన, ఘనశ్యామాంగ, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 7,
      "lines_telugu": [
        "మన మార న్నచలేంద్రజాధిపతికి న్మస్తాగ్రమాణిక్యమై",
        "మునికోపానలదగ్ధ రాజతతికి న్ముక్తిస్ఫురన్మార్గమై",
        "యెనయ\న్‌ సాయకశాయికిం జననియై యేపారు మిన్నేటికిం",
        "జని మూలంబగు నంఘ్రి నాదు మదిలోఁ జర్చింతు, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 8,
      "lines_telugu": [
        "నీ పుత్రుండు చరాచరప్రతతుల న్నిర్మించి పెంపారఁగా",
        "నీ పుణ్యాంగన సర్వజీవతతుల న్నిత్యంబు రక్షింపఁగా",
        "నీ పాదోదక మీజగత్త్రయముల న్నిష్పాపులం జేయఁగా",
        "నీ పెంపేమని చెప్పవచ్చు సుగుణా నిత్యాత్మ, నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 9,
      "lines_telugu": [
        "బ్రహ్మాండావలిలోన సత్వగుణివై బాహ్యంబునం దాదిమ",
        "బ్రహ్మాఖ్యం బరతత్వబోధములకున్‌ భవ్యాధినాథుండవై",
        "బ్రహ్మేంద్రామరవాయుభుక్పతులకు\న్‌ భావింప రాకున్న నా",
        "జిహ్మవ్యాప్తుల నెన్న నాదు వశమే చిద్రూప, నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 10,
      "lines_telugu": [
        "ధర సింహాసనమై నభంబు గొడుగై తద్దేవతల్‌ భృత్యులై",
        "పరమామ్నాయము లెల్ల వందిగణమై బ్రహ్మాండ మాగారమై",
        "సిరి భార్యామణియై విరించి కొడుకై శ్రీగంగ సత్పుత్రియై",
        "వరుస న్నీ ఘనరాజసంబు నిజమై వర్ధిల్లు, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 11,
      "lines_telugu": [
        "మగమీనాకృతి వార్ధిఁ జొచ్చి యసురు న్మర్దించి యవ్వేదముల్‌",
        "మగుడం దెచ్చి విరించి కిచ్చి యతని న్మన్నించి యేపారఁగాఁ",
        "బగ సాధించిన దివ్యమూర్తి వని నే భావింతు నెల్లప్పుడున్‌",
        "ఖగరాజధ్వజ భక్తవత్సల జగత్కారుణ్య, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 12,
      "lines_telugu": [
        "అమరుల్‌ రాక్షసనాయకుల్‌ కడఁకతో నత్యంతసామర్థ్యులై",
        "భ్రమరీదండము మందరాచలముగా బాథోనిధిం ద్రచ్చగా",
        "దమకించె\న్‌ భువనత్రయంబును గిరుల్‌ దంతావళుల్‌ మ్రొగ్గినం",
        "గమఠంబై ధరియించి మించిన జగత్కల్యాణ, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 13,
      "lines_telugu": [
        "భీమాకారవరాహమై భువనముల్‌ భీతిల్లి కంపింప ను",
        "ద్దామోర్విం గొనిపోయి నీరనిధిలో డాఁగున్న గర్వాంధునిన్‌",
        "హేమాక్షాసురు వీఁకఁ తాకిఁ జయలక్ష్మి\న్‌ గారవింపంగ నీ",
        "భూమిం దక్షిణదంష్ట్ర నెత్తిన నినుం బూజింతు నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 14,
      "lines_telugu": [
        "స్తంభంబందు నృసింహమై వెడలి యచ్చండాట్టహాసధ్వనుల్‌",
        "దంభోళిం గడువంగ హేమకశిపోద్దండాసురాధీశ్వరు\న్‌",
        "శుంభద్గర్భము వ్రచ్చి వాని సుతునిన్‌ శోభిల్ల మన్నించి య",
        "జ్జంభారాతిని బ్రీతిఁ దేల్చిన నినుం జర్చింతు, నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 15,
      "lines_telugu": [
        "మహియు న్నాకసముం బదద్వయ పరీమాణంబుగాఁ బెట్టి యా",
        "గ్రహ మొప్పం బలిమస్తకం బొక పదగ్రస్తంబుగా నెమ్మితో",
        "విహరించింద్ర విరించి శంకర మహావిర్భూత దివ్యాకృతిన్‌",
        "సహజంబై వెలసిల్లు వామన లసచ్చారిత్ర, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 16,
      "lines_telugu": [
        "ధరణిన్‌ రక్తమహాహ్రదంబు లెలమిం ద్రైలోక్య నిర్దిష్టమై",
        "పరగం బైతృక తర్పణంబుకొరకై ప్రఖ్యాతిగాఁ దీవ్రతన్‌",
        "నిరువై యొక్కటిమారు క్షత్రవరుల న్నేపార నిర్జించి త",
        "త్పరశుభ్రాజిత రామనామము కడు\న్‌ ధన్యంబు, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 17,
      "lines_telugu": [
        "వరుసం దాటకిఁ జంపి కైశికు మఘ స్వాస్థ్యంబు గావించి శం",
        "కరు చాపం బొగిఁ ద్రుంచి జానకిఁ దగం గల్యాణమై తండ్రిపం",
        "పరుదారన్‌ వనభూమి కేఁగి జగదాహ్లాదంబుగా రావణున్‌",
        "ధరణిం గూల్చిన రామనామము కడు\న్‌ ధన్యంబు, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 18,
      "lines_telugu": [
        "యదువంశంబునఁ గృష్ణు కగ్రజుఁడవై యాభీల శౌర్యోన్నతిన్‌",
        "మదవద్ధేనుక ముష్టికా ద్యసురుల\న్‌ మర్దించి లీలారసా",
        "స్పద కేళీరతి రేవతీవదన కంజాతాంతభృంగం బన\న్‌",
        "విదితంబౌ బలరామమూర్తివని నిన్‌ వీక్షింతు, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 19,
      "lines_telugu": [
        "పురము ల్మూడును మూడులోకములు నేప్రొద్దు న్విదారింపఁ ద",
        "త్పురనారీ మహిమోన్నతుల్‌ సెడుటకై బుద్ధుండవై బుద్ధితో",
        "వరబోధద్రుమ సేవఁ జేయుటకునై వారిం బ్రబోధించి య",
        "ప్పురముల్‌ గెల్చిన నీ యుపాయము జగత్పూజ్యంబు, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 20,
      "lines_telugu": [
        "కలిధర్మంబునఁ బాపసంకలితులై గర్వాంధులై తుచ్ఛులై",
        "కులశీలంబులు మాని హేయగతులం గ్రొవ్వారు దుష్టాత్ములం",
        "బలిగాఁ జేయఁ దలంచి ధర్మ మెలమిం బాలించి నిల్పంగ మీ",
        "వలనం గల్క్యవతార మొందఁగల నిన్‌ వర్ణింతు నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 21,
      "lines_telugu": [
        "ఇరవొంద\న్‌ సచరాచరప్రతతుల న్నెన్నంగ శక్యంబు కా",
        "కరయ\న్‌ పద్మభవాండ భాండచయము న్నారంగ మీకుక్షిలో",
        "నరుదార న్నుదయించుఁ బెంచు నడఁగు న్నన్నారికేళోద్భవాం",
        "తర వాఃపూరము చంద మొంది యెపుడున్‌ దైత్యారి నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 22,
      "lines_telugu": [
        "దళదిందీవర నీలనీరద సముద్యద్భాసితాకార, శ్రీ",
        "లలనా కౌస్తుభచారువక్ష విబుధశ్లాఘోద్భవస్థాన కో",
        "మల నాభీచరణారవిందజనితామ్నాయాద్యగంగా! లస",
        "జ్జలజాతాయతనేత్ర నిన్ను మదిలోఁ జర్చింతు నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 23,
      "lines_telugu": [
        "జగదాధారక భక్తవత్సల కృపాజన్మాలయాపాంగ! భూ",
        "గగనార్కేందుజలాత్మపావక మరుత్కాయా! ప్రదీపప్రయో",
        "గి గణస్తుత్య మహాఘనాశన! లసద్గీర్వాణ సంసేవితా!",
        "త్రిగుణాతీత! ముకుంద! నాదు మదిలో దీపింపు, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 24,
      "lines_telugu": [
        "భూతవ్రాతము నంబుజాసనుఁడవై పుట్టింతు విష్ణుండవై",
        "ప్రీతిం బ్రోతు హరుండవై చెఱుతు నిర్భేద్యుండవై త్రైగుణో",
        "పేతంబై పరమాత్మవై నిలుతు నీ పెంపెవ్వరుం గాన ర",
        "బ్జాతోద్భూతసుజాతపూజితపదాబ్జశ్రేష్ఠ, నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 25,
      "lines_telugu": [
        "వరనాభీధవళాంబుజోదరమున\న్‌ వాణీశుఁ గల్పించి య",
        "ప్పురుషశ్రేష్ఠుని ఫాలమందు శివునిం బుట్టించి యామేటికిం",
        "పరమోత్తంసముగా వియత్తలనదిం బాదంబులం గన్న మీ",
        "సరి యెవ్వారలు మీరు దక్కఁగ రమాసాధ్వీశ, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 26,
      "lines_telugu": [
        "ప్రభ మీనాభి జనించినట్టి విలసత్పద్మోరుసద్మంబునం",
        "బ్రభవంబైన విరించి ఫాలజనిత ప్రస్వేదసంభూతుఁడై",
        "యభిధానంబును గోరి కాంచెను భవుం డార్యేశు లూహింపఁగా",
        "నభవాఖ్యుండవు ని న్నెఱుంగవశమే యబ్జాక్ష, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 27,
      "lines_telugu": [
        "పటుగర్భాంతరగోళభాగమున నీ బ్రహ్మాండభాండంబు ప్రా",
        "కట దివ్యాద్భుతలీలఁ దాల్చి మహిమం గల్పాంత మంభోధిపై",
        "వటపత్రాగ్రముఁ జెంది యొప్పిన మిము న్వర్ణింపఁగా శక్యమే",
        "నిటలాక్షాంబురుహాసనాదికులకు న్నిర్వాణ, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 28,
      "lines_telugu": [
        "సవిశేషోరు సువర్ణబిందువిలస చ్చక్రాంకలింగాకృతి\న్‌",
        "భవుచే నుద్ధవుచేఁ బయోజభవుచేఁ బద్మారిచే భానుచే",
        "ధ్రువుచే నా దివిజాధినాయకులచే దీప్యన్మునీంద్రాళిచే",
        "నవదివ్యార్చన లందుచుందువు రమానారీశ, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 29,
      "lines_telugu": [
        "సర్వంబున్‌ వసియించు నీతనువునన్‌ సర్వంబునం దుండగా",
        "సర్వాత్మా! వసియించు దీవని మదిన్‌ సార్థంబుగాఁ జూచి యా",
        "గీర్వాణాదులు వాసుదేవుఁ డనుచున్‌ గీర్తింతు రేప్రొద్దు నా",
        "శీర్వాదంబు భవన్మహామహిమ లక్ష్మీనాథ, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 30,
      "lines_telugu": [
        "గగనాద్యంచితపంచభూతమయమై కంజాతజాండావలిన్‌",
        "సగుణబ్రహ్మమయాఖ్యతం దనరుచున్‌ సంసారివై చిత్కళా",
        "సుగుణంబై విలసిల్లు దీవు విపులస్థూలంబు సూక్ష్మంబునై",
        "నిగమోత్తంస గుణావతంస సుమహానిత్యాత్మ, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 31,
      "lines_telugu": [
        "ఎల రారన్‌ భవదీయనామకథనం బేమర్త్యుచిత్తంబులోఁ",
        "పొలుపారం దగిలుండునేని యఘముల్‌ పొందంగ నె ట్లోపెడు\న్‌",
        "కలయం బావకుచేతఁ బట్టువడు నక్కాష్ఠంబుపైఁ గీటముల్‌",
        "నిలువ న్నేర్చునే భక్తపోషణ కృపానిత్యాత్మ, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 32,
      "lines_telugu": [
        "కలయం దిక్కులు నిండి చండతరమై కప్పారు మేఘౌఘముల్‌",
        "వెలయ\న్‌ ఘోరసమీరణస్ఫురణచే వే పాయుచందంబున\న్‌",
        "జలదంభోళి మృగాగ్నితస్కరరుజాశత్రోరగవ్రాతముల్‌",
        "దొలఁగు న్మీ దగు దివ్యమంత్రపఠన\న్‌ దోషఘ్న, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 33,
      "lines_telugu": [
        "కలుషాగాథవినాశకారి యగుచుం గైవల్యసంధాయియై",
        "నలి నొప్పారెడు మంత్రరాజమగు నీనామంబు ప్రేమంబుతో",
        "నలర న్నెవ్వని వాక్కునం బొరయదే నన్నీచు ఘోరాత్మయు\న్‌",
        "వెలయన్‌ భూరుహకోటరం బదియ సూ వేదాత్మ, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 34,
      "lines_telugu": [
        "పరమంబై పరతత్వమై సకలసంపత్సారమై భవ్యమై",
        "సురసిద్ధోరగయక్ష పక్షిమునిరక్షో హృద్గుహాభ్యంతర",
        "స్థిరసుజ్ఞానసుదీపమై శ్రుతికళాసిద్ధాంతమై సిద్ధమై",
        "సరి లే కెప్పుడు నీదునామ మమరున్‌ సత్యంబు, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 35,
      "lines_telugu": [
        "అధికాఘౌఘ తమోదివాకరమునై యద్రీంద్రజా జిహ్వకున్‌",
        "సుధయై వేదవినూత్నరత్నములకున్‌ సూత్రాభిధానంబునై",
        "బుధసందోహమనోహరాంకురమునై భూదేవతాకోటికిన్‌",
        "విధులై మీబహునామరాజి వెలయున్‌ వేదాత్మ, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 36,
      "lines_telugu": [
        "పొనర న్ముక్తికిఁ ద్రోవ వేదములకుం బుట్టిల్లు మోదంబునం",
        "దునికిస్థానము నిష్టభోగములకు న్నుత్పత్తి యేప్రొద్దును\న్‌",
        "ఘనపాపంబుల వైరి షడ్రిపులకు\న్‌ గాలావసానంబు మీ",
        "వినుతాంఘ్రిద్వయపద్మసేవన గదా విశ్వేశ, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 37,
      "lines_telugu": [
        "భవరోగంబుల మందు పాతకతమోబాలార్కబింబంబు క",
        "ర్మ విషజ్వాలసుధాంశుగామృత తుషారవ్రాతపాథోధిమూ",
        "ర్తివి కైవల్యపదావలోకన కళాదివ్యాంజనశ్రేష్ఠమై",
        "భువిలో మీదగు మంత్రరాజ మమరున్‌ భూతాత్మ, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 38,
      "lines_telugu": [
        "వరుసన్‌ గర్మపిపీలికాకృత తనూవల్మీకనాళంబులోఁ",
        "బరుషాకారముతో వసించిన మహా పాపోరగశ్రేణికిం",
        "బరమోచ్చాటనమై రహస్యమహిమం బాటింపుచు న్నుండు మీ",
        "తిరుమంత్రం బగు మంత్రరాజ మమరుం దివ్యాత్మ, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 39,
      "lines_telugu": [
        "హరుని న్నద్రిజ నాంజనేయుని గుహు న్నయ్యంబరీషున్‌ ధ్రువుం",
        "గరిఁ బ్రహ్లాదు విభీషణాఖ్యుని బలిన్‌ ఘంటాశ్రవు న్నారదు\న్‌",
        "గర మొప్ప న్విదురున్‌ బరాశరసుతున్‌ గాంగేయుని\న్‌ ద్రౌపదిన్‌",
        "నరు నక్రూరునిఁ బాయకుండును భవన్నామంబు, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 40,
      "lines_telugu": [
        "శ్రీకిన్మందిరమైన వక్షము, సురజ్యేష్ఠోద్భవస్థాన నా",
        "భీకంజాతము, చంద్రికాంతర సుధాభివ్యక్త నేత్రంబులు\న్‌,",
        "లోకస్తుత్య మరున్నదీజనక మాలోలాంఘ్రియు\న్‌ గల్గు నా",
        "లోకారాధ్యుఁడ వైన నిన్నెపుడు నాలోఁ జూతు, నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 41,
      "lines_telugu": [
        "విందుల్‌ విందు లటంచు గోపరమణుల్‌ వ్రేపల్లెలోఁ బిన్ననాఁ",
        "డందెల్‌ మ్రోయఁగ ముద్దుమోమలర ని న్నాలింగితుం జేయుచో",
        "డెందంబుల్‌ దనివార రాగరసవీటీలీలల\న్‌ దేల్చు మీ",
        "మందస్మేర ముఖేందురోచులు మము న్మన్నించు, నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 42,
      "lines_telugu": [
        "విందు ల్వచ్చిరి మీయశోదకడకు న్వేగంబె పొ మ్మయ్యయో",
        "నందానందన! చందనాంకురమ! కృష్ణా! యింకఁబో వేమి మా",
        "మందం జాతర సేయఁబోద మిదె రమ్మా యంచు మి మ్మెత్తుకో",
        "చందం బబ్బిన నుబ్బకుండుదురె ఘోషస్త్రీలు, నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 43,
      "lines_telugu": [
        "అన్నా కృష్ణమ నేడు వేల్పులకు మీఁదన్నార మీచట్లలో",
        "వెన్నల్‌ ముట్టకు మన్న నాక్షణమున న్విశ్వాకృతిస్ఫూర్తి వై",
        "యున్నన్‌ దిక్కులు చూచుచున్‌ బెగడి నిన్నోలి న్నుతుల్‌ సేయుచున్‌",
        "గన్నుల్‌ మూయ యశోదకున్‌ జిఱుత వై కన్పింతు, నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 44,
      "lines_telugu": [
        "ఉల్లోలంబులుగాఁ గురుల్‌ నుదుటిపై నుప్పొంగ మోమెత్తి ధ",
        "మ్మిల్లం బల్లలనాడ రాగరససమ్మిశ్రంబుగా నీవు వ్రే",
        "పల్లెం దాడుచు గోప గోనివహ గోపస్త్రీల యుల్లంబు మీ",
        "పిల్లంగ్రోవిని జుట్టి రాఁ దిగుచు నీ పెంపొప్పు, నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 45,
      "lines_telugu": [
        "కసవొప్పన్‌ పసి మేసి ప్రొద్దు గలుగం గాంతారముం బాసి య",
        "ప్పసియు న్నీవును వచ్చుచో నెదురుగాఁ బైకొన్న గోపాంగనా",
        "రసవద్వృత్తపయోధరద్వయ హరిద్రాలేపనామోదముల్‌",
        "పసిఁ గొంచున్‌ బసిఁ గొంచు వచ్చుటలు నే భావింతు, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 46,
      "lines_telugu": [
        "చన్నుల్‌ మీదిఁకి చౌకళింప నడుముం జవ్వాడ కందర్పసం",
        "పన్నాఖ్యంబు నటించు మాడ్కి కబరీభారంబు లూటాడఁగా",
        "విన్నాణంబు నటింప గోపజన గోబృందంబుతో వచ్చు మీ",
        "వన్నెల్‌ కన్నుల ముంచి గ్రోలుటలు నే వర్ణింతు, నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 47,
      "lines_telugu": [
        "పెరుగుల్‌ ద్రచ్చుచు నొక్కగోపిక మిముం బ్రేమంబునం జూచి రా",
        "గ రసావేశత రిత్త ద్రచ్చ నిడ నాకవ్వంబు నీవు న్మనో",
        "హరలీలం గనుగొంచు ధేను వని యయ్యాబోతునుం బట్టి తీ",
        "వరవృత్తాంతము లేను పుణ్యకథగా వర్ణింతు, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 48,
      "lines_telugu": [
        "కేల\న్‌ గోలయు గూటిచిక్కము నొగిం గీలించి నెత్తంబునం",
        "బీలీపించముఁ జుట్టి నెన్నడుమునం బింఛావళి\న్‌ గట్టి క",
        "ర్ణాలంకార కదంబగుచ్ఛ మధుమత్తాలీస్వనం బొప్ప నీ",
        "వాలన్‌ గాచినభావ మిట్టి దని నే వర్ణింతు, నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 49,
      "lines_telugu": [
        "కాళిందీతటభూమి నాలకదుపుల్‌ కాలూఁది మేయ\న్‌ సము",
        "త్తాలోల తమాలపాదప శిఖాంతస్థుండవై వేణురం",
        "ధ్రాలిన్‌ రాగరసంబు నిండ విలసద్రాగంబు సంధించి గో",
        "పాలవ్రాతము గండుగోయిలలుగా వర్ణింతు, నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 50,
      "lines_telugu": [
        "రాణించెన్‌ గడు నంచు నీసహచరుల్‌ రాగిల్లి సోలంగ మీ",
        "వేణుక్వాణము వీనులం బడి మనోవీథుల్‌ బయల్‌ముట్టఁగా",
        "ఘోణాగ్రంబులు మీదిఁ కెత్తుకొని లాంగూలంబు లల్లార్చి గో",
        "శ్రేణుల్‌ చిందులు ద్రొక్కి యాడుటలు నేఁ జర్చింతు, నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 51,
      "lines_telugu": [
        "పసులంగాపరి యే మెఱుంగు మధురప్రాయోల్లసద్వృత్తవా",
        "గ్విసరారావము మోవి దా వెదురుగ్రోవిం బెట్టినాఁ డంచు ని\న్‌",
        "గసటుల్‌ సేయఁగ నాఁడు గోపిక లతద్గానంబులన్‌ మన్మథ",
        "వ్యసనాసక్తులఁ జేయుచందములు నే వర్ణింతు, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 52,
      "lines_telugu": [
        "జడ యెంతేఁ దడ వయ్యె జెయ్యి యలసె\న్‌ శైలంబు మాచేతులం",
        "దిడు మన్న\న్‌ జిరునవ్వుతో వదలిన\న్‌ హీనోక్తి గీపెట్ట నె",
        "క్కుడు గోవుల్‌ బ్రియమంద నింద్రుఁ డడలం గోవర్ధనాద్రీంద్రమున్‌",
        "గొడుగై యుండగఁ గేలఁ బూనితి గదా గోవింద, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 53,
      "lines_telugu": [
        "లలితాకుంచితవేణియం దడవిమొల్లల్‌ జాఱ ఫాలస్థలి\న్‌",
        "దిలకం బొయ్యన జాఱఁ గుండలరుచుల్‌ దీపింప లేఁజెక్కులన్‌",
        "మొలకన్నవ్వుల చూపు లోరగిల మే న్మువ్వంకల\న్‌ బోవఁగా",
        "నలి గైకొందువు గాదె నీవు మురళీనాట్యంబు, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 54,
      "lines_telugu": [
        "మాపాలం గడు గ్రొవ్వి గోపికలతో మత్తిల్లి వర్తింతువే",
        "మాపాలెంబుల వచ్చి యుండుదు వెస న్మాపాలలో నుండు మీ",
        "మాపా లైనసుఖాబ్ధిలో మునుగుచున్‌ మన్నించి తా గొల్లలన్‌",
        "మాపాలం గలవేల్పు వీవె యని కా మన్నింతు, నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 55,
      "lines_telugu": [
        "ఒకకాంతామణి కొక్క డీవు మఱియు న్నొక్కర్తె కొక్కండ వై",
        "సకలస్త్రీలకు సంతతం బలర రాసక్రీడ తన్మధ్య క",
        "ల్పకమూలంబు సవేణునాదరస మొప్పంగా బదార్వేల గో",
        "పికలం జెంది వినోద మొందునెడ నీ పెంపొప్పు నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 56,
      "lines_telugu": [
        "లలితం బైన భవత్తనూవిలసనన్‌ లావణ్యదివ్యామృతం",
        "బలుఁగు ల్వారఁగ నీకటాక్షమునఁ దా మందంద గోపాంగనల్‌",
        "తలఁపు ల్పాదులు కట్టి కందళిత నూత్నశ్రీలు వాటింతు రా",
        "నెలతల్‌ తీవెలు చైత్రవిస్ఫురణమౌ నీ యొప్పు నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 57,
      "lines_telugu": [
        "లీలన్‌ పూతనప్రాణవాయువులు పాలిండ్లందు వెళ్ళించి, దు",
        "శ్శీలుండై చను బండిదానవు వెసం జిందై పడం దన్ని యా",
        "రోల న్మద్దులు గూల్చి ధేనుదనుజున్‌ రోఁజంగ నీల్గించి వే",
        "కూలన్‌ కంసునిఁ గొట్టి గోపికలకోర్కుల్‌ దీర్తు, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 58,
      "lines_telugu": [
        "రసనాగ్రంబున నీదు నామరుచియు\న్‌ రమ్యంబుగాఁ జెవ్లుకు",
        "న్నసలారంగ భవత్కథాభిరతియున్‌ హస్తాబ్జయుగ్మంబులన్‌",
        "వెస నీపాదసుపూజితాదియుగమున్‌ విజ్ఞానమధ్యాత్మకున్‌",
        "వెస నింపొందనివాఁడు దాఁ బశువు సూ వేదాత్మ, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 59,
      "lines_telugu": [
        "వరకాళిందితరంగడోలికలలో వైకుంఠధామంబులో",
        "వెర వొప్పార నయోధ్యలో మధురలో వ్రేపల్లెలో ద్వారకా",
        "పురిలో నాడెడుభంగి నాదుమదిలో భూరిప్రసన్నాననాం",
        "బురుహం బొప్ప నటించు టొప్పును సితాంభోజాక్ష, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 60,
      "lines_telugu": [
        "చల్ల ల్వేఱొకయూర నమ్ముకొను నాసం బోవుచోఁ ద్రోవ నీ",
        "వుల్లాసంబున నడ్డ కట్టి మదనోద్యోగానులాపంబుల\న్‌",
        "చల్లన్‌ జల్లనిచూపు జల్లు మని గోపస్త్రీలపైఁ జల్లు మీ",
        "చల్లంబోరుతెఱంగు జిత్తమున నే జర్చింతు నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 61,
      "lines_telugu": [
        "కలయ న్వేదములు\న్‌ బురాణములు బ్రఖ్యాతంబుగా తెల్పి మీ",
        "వలనన్‌ భక్తి విహీనుఁ డైన పిదపన్‌ వ్యర్థప్రయత్నంబె పో",
        "గులకాంతామణి గొడ్డు వోయిన గతిం గ్రొవ్వారుసస్యంబు దా",
        "ఫలకాలంబున నీచపోవు పగిదిన్‌ పద్మాక్ష, నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 62,
      "lines_telugu": [
        "స్నానంబుల్‌ నదులందు జేయుట గజస్నానంబు చందంబగు\న్‌",
        "మౌనం బొప్ప జపించువేద మటవీ మధ్యంబులోనే డ్పగున్‌",
        "నానాహోమము లెల్ల బూడిదలలోన న్వేల్చు నెయ్యై చను",
        "న్నీనామోక్తియు నీపదాబ్జరతియున్‌ లేకున్న నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 63,
      "lines_telugu": [
        "అల నీటం దగురొంపిపైఁ జిలికిన న్నానీటనే పాయు నా",
        "యిల పాపంబులు దుర్భరత్వము మహాహేయంబునం బొందినం",
        "బలువై జీవుని దొప్పఁదోఁగినవి యీబాహ్యంబునం బాయునే",
        "పొలియుం గాక భవత్సుపాదజలముం బ్రోక్షింప నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 64,
      "lines_telugu": [
        "తనచిత్తాబ్జము మీపదాబ్జములకుం దాత్పర్యసద్భక్తి తం",
        "తున బంధించిన బంధనంబు కతనం దుష్పాపపుంజంబు లె",
        "ల్లను విచ్ఛిన్నములై యడంగు మహిమోల్లాసాబ్ధి యైనట్టి దా",
        "సున కింపొందును మోక్షవైభవము దా సుశ్లోక నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 65,
      "lines_telugu": [
        "తనువుం జీవుఁడు నేక మైనపిదపన్‌ ధర్మక్రియారంభుఁ డై",
        "యనయంబు న్మది దన్నెఱుంగక తుది న్నామాయచే మగ్నుఁ డై",
        "తనుతత్త్వాదివియోగమైన పిదపం దా నేర్చునే నీదు ద",
        "ర్శన మింపారఁగ భక్తివైభవ మహాసంకాశ నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 66,
      "lines_telugu": [
        "తనకు\న్‌ సాత్వికసంపదాన్విత మహాదాసోహభావంబునన్‌",
        "ననయంబు న్మది నన్యదైవభజనం బారంగ దూలింపుచున్‌",
        "జనితాహ్లాదముతోడ నీచరణముల్‌ సద్భక్తి పూజించి ని\న్‌",
        "గనుగొన్నంతనె కల్మషంబు లడఁగుం గర్మఘ్న నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 67,
      "lines_telugu": [
        "పరికింపన్‌ హరిభక్తి భేషజునకున్‌ భవ్యంబు గా మీఁద మీ",
        "చరణాంభోరుహదర్శనంబు గలదే సంప్రీతి నెట్లన్నఁ దా",
        "ధరలోఁ జోరుఁడు గన్న దుస్తర పరద్రవ్యంబుపై నాశలం",
        "బొరయ న్నేర్చునె దుర్లభం బగు గృపాంభోజాక్ష నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 68,
      "lines_telugu": [
        "పరమజ్ఞాన వివేక పూరిత మహా భవ్యాంతరాళంబున\న్‌",
        "పరగ న్నీ నిజనామమంత్ర మొనరన్‌ భక్తి న్ననుష్ఠింపుచుం",
        "దురితాన్వేషణ కాలభూతము వెసన్‌ దూలంగ వాకట్టు వాఁ",
        "డరుగున్‌ భవ్యపదంబు నొందుటకు నై యవ్యక్త నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 69,
      "lines_telugu": [
        "సరిఘోరాంధక బోధకారణ విపత్సంసార మాలిన్యము\న్‌",
        "పరమానంద సుబోధకారణ లసద్భస్మంబుపై నూఁది యా",
        "నిరతజ్ఞానసుకాంతిదర్పణమున న్నిస్సంగుఁ డై తన్ను దా",
        "నరయం గాంచినవాఁడు నిన్నుఁగనువాఁ డబ్జాక్ష నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 70,
      "lines_telugu": [
        "పరుషాలాపము లాడ నోడి మది నీపాపార్జనారంభుఁ డై",
        "నిరసిం చేరికిఁ గీడు సేయక మది న్నిర్ముక్తకర్ముండు నై",
        "పరమానందనిషేధముల్‌ సమముగా భావించి వీక్షించు నా",
        "పరమజ్ఞాని భవత్కృపం బొరయు నో పద్మాక్ష నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 71,
      "lines_telugu": [
        "ఒరులం దన్ను నెఱుంగు నియ్యెఱుకయు న్నొప్పార నేకాంత మం",
        "దరయం బైపడు నన్యభామినులపై నాకాంక్షదూరత్వమున్‌",
        "మరణావస్థను నీదునామములె సన్మానంబునం దోఁచుటల్‌",
        "ధరలోన న్నివి దుర్లభంబులు సుధాధామాక్ష నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 72,
      "lines_telugu": [
        "వెర వొప్ప న్బహుశాస్త్రమంత్రము లొగి న్వీక్షించి వే తెల్పి మీ",
        "వరనామామృతపూర మానుచుఁ దగన్‌ వైరాగ్యభావంబున\న్‌",
        "సరి నశ్రాంతముఁ గోరువారు పిదపన్‌ సంసారమాతుఃపయో",
        "ధరదుగ్ధంబులు గ్రోల నేరరు వెస\న్‌ దైత్యారి నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 73,
      "lines_telugu": [
        "వేదంబందు సునిశ్చయుండగు మహావేల్పెవ్వఁడో యంచు నా",
        "వేదవ్యాస పరాశరుల్‌ వెదకిన న్వేఱొండు లేఁ డంచు మీ",
        "పాదాంభోజము లెల్లప్రొద్దు మదిలో భావింతు రత్యున్నతిన్‌",
        "శ్రీదేవీవదనారవిందమధుపా శ్రీరంగ నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 74,
      "lines_telugu": [
        "సుతదారాప్తజనాదివిత్తములపై శూన్యాభిలాషుండు నై",
        "యతనోద్రేకయుతంబులై పొదలునయ్యై యింద్రియవ్రాతముల్‌",
        "మృతిఁ బొందించి దమంబునన్‌ శమమునన్‌ మీఱంగ వర్తించు ని",
        "ర్గతసంసారి భవత్కృపం బొరయు నో కంజాక్ష నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 75,
      "lines_telugu": [
        "ప్రమదం బారఁగ పుణ్యకాలగతులన్‌ భక్తి న్ననుష్ఠింపుచున్‌",
        "నమర న్నన్న సువర్ణ గో సలిల కన్యా ధారుణి గ్రామ దా",
        "నము లామ్నాయ విధోక్తి భూసురులకున్‌ సన్మార్గుఁ డై యిచ్చువాఁ",
        "డమరేంద్రార్చిత వైభవోన్నతుఁ డగు న్నామీఁద నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 76,
      "lines_telugu": [
        "ఇల నెవ్వారి మనంబులో నెఱుక దా నెంతెంత గల్గుండు నా",
        "కొలదిం జెంది వెలుంగుచుందు కలయ న్గోవింద నీరూపుల\న్‌",
        "అలర న్నంబు మితంబు లైసరసిలో నంభోరుహంబుల్‌ దగ\న్‌",
        "నిల నొప్పారెడు చంద మొందె దెపుడు న్నీలాంగ నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 77,
      "lines_telugu": [
        "మదిలో నుత్తమభక్తి పీఠముపయి\న్‌ మానాథ మీపాదముల్‌",
        "గదియం జేర్చిన వాని కే నొడయడన్‌ గా దంచు నత్యున్నతిన్‌",
        "పదిలుం డై సమవర్తి మృత్యువునకు\న్‌ బాఠంబుగాఁ బల్కు మీ",
        "పదపద్మార్చకు లెంత పుణ్యులొ కృపాపారీణ నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 78,
      "lines_telugu": [
        "కుల మెన్నం గొల దేల యేకులజుఁడుం గోత్రాభిమానాభిలా",
        "షలునజ్ఞానము బాసి జ్ఞానము మదిన్‌ సంధించి శుద్ధాత్ముఁడై",
        "యలరారం బరుసంబు సోఁకు నిను మున్‌ హేమాకృతిస్తోమమై",
        "వెలయు న్నాగతివాఁడు ముక్తి కరుగున్‌ వేదాత్మ నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 79,
      "lines_telugu": [
        "నిరతానందయోగులై నియతులై నిర్భాగ్యులై నీచులై",
        "కరుణాహీనమనస్కులై మలినులై కష్టాత్ములై నష్టులై",
        "పరుషవ్యాధినిబద్ధులై పతితులై భగ్నాంగులై మ్రగ్గువా",
        "రరయ న్ని న్నొగి నాత్మయం దిడనివా రబ్జాక్ష నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 80,
      "lines_telugu": [
        "ఘనభోగాస్పదులై గతౌఘమతులై కారుణ్యులై ముక్తులై",
        "ధనకీర్తిప్రదులై దయాభిరతులై ధర్మాత్ములై నిత్యులై",
        "మనుజాధీశ్వరులై మనోజనిభులై మాన్యస్థులై స్వస్థులై",
        "యొనర న్నొప్పెడువారు నీపదరుచి న్నూహించు నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 81,
      "lines_telugu": [
        "విదితామ్నాయ నికాయ భూతములలో విజ్ఞానసంపత్కళా",
        "స్పద యోగీంద్రమనస్సరోజములలో బ్రహ్మేంద్రదిక్పాలక",
        "త్రిదశవ్రాతకిరీటరత్నములలో దీపించుచున్నట్టి మీ",
        "పదపద్మంబులు భావగేహమున నే భావింతు నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 82,
      "lines_telugu": [
        "వెలయన్‌ యౌవనకాలమందు మరుఁడున్‌ వృద్ధాప్యకాలంబునన్‌",
        "బలురోగంబులు నంత్య మందు యముఁడుం బాధింప నట్టైన యీ",
        "పలుజన్మంబులు చాల దూలితి ననుం బాలింపవే దేవ మీ",
        "ఫలితానంద దయావలోకనము నాపైఁ జూపు నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 83,
      "lines_telugu": [
        "బలుకర్మాయత పాశబంధవితతి\న్‌ బాహాపరిశ్రేణికి\న్‌",
        "జలయంత్రాన్విత బంధయాతనగతిన్‌ సంసారకూపంబులో",
        "నలరం ద్రిమ్మరుచుండు నన్ను నకటా! యార్తుండనై వేఁడెదన్‌",
        "వెలయ న్నీకృపచేతఁ జేకొనవె నన్‌ వేవేగ నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 84,
      "lines_telugu": [
        "మమహంకార వికారసన్నిభ మహామత్తాది లోభాంధకా",
        "రముచే ముక్తికి నేఁగుమార్గ మెఱుగ\న్‌ రా దింక నాలోన నీ",
        "విమలాపాంగ దయా దివాకరరుచిన్‌ వెల్గింపు మింపార నో",
        "కమలానంద విహారవక్షలలితా! కంజాక్ష! నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 85,
      "lines_telugu": [
        "పరిపంధిక్రియ నొత్తి వెంటఁ బడునప్పాపంబుఁ దూలించి మీ",
        "చరణాబ్జస్థితి పంజరంబు శరణేచ్ఛం జొచ్చితిం గావుమీ",
        "బిరుదుం జూడుము మీరు సూడఁగ భవద్భృత్యుండు దుఃఖంబులం",
        "బొరయ న్నీ కపకీర్తి గాదె శరదంభోజాక్ష నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 86,
      "lines_telugu": [
        "సతతాచారము సూనృతంబు కృపయున్‌ సత్యంబునున్‌ శీలమున్‌",
        "నతిశాంతత్వము చిత్తశుద్ధికరము న్నధ్యాత్మయు\న్‌ ధ్యానము\న్‌",
        "ధృతియున్‌ ధర్మము సర్వజీవహితముం దూరంబు గాకుండ స",
        "మ్మతికిం జేరువ మీనివాససుఖమున్‌ మానాథ నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 87,
      "lines_telugu": [
        "భవనాశి\న్‌ గయ తుంగభద్ర యమున\న్‌ భాగీరథిం గృష్ణ వే",
        "త్రవతి న్నర్మద పెన్న గౌతమి పయోరాశి న్వియద్గంగ యం",
        "దవగాహంబున నైన పుణ్యములు బెంపారంగ నేఁ డిచ్చట\న్‌",
        "భవదంఘ్రిస్మరణంబునం గలుగు పో పద్మాక్ష నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 88,
      "lines_telugu": [
        "ధర గ్రామాధిపు నింటిదాసుఁడు వెసం దా ద్రోహముం జేసినన్‌",
        "పరగం జెల్లుట సూచి తీ భువనసంపాద్యుండ వైనట్టి మీ",
        "వరదాసావలి దాసదాసి నని దుర్వారౌఘముల్‌ జేసితి\న్‌",
        "కరుణం జేకొని కావు మయ్య త్రిజగత్కల్యాణ నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 89,
      "lines_telugu": [
        "గణుతింప\న్‌ బహుధర్మశాస్త్రనిగమౌఘం బెప్పుడు న్ని న్నకా",
        "రణబంధుం డని చెప్ప నత్తెఱఁగు దూరం బందకుండంగ నే",
        "బ్రణతుల్‌ జేసెదఁ గొంత యైనఁ గణుతింపం బాడి లేకుండినన్‌",
        "ఋణమా నానుతి నీవు శ్రీపతివి నీ కే లప్పు? నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 90,
      "lines_telugu": [
        "కరినాథుండు జలగ్రహగ్రహణ దుఃఖాక్రాంతుఁడై యీశ మీ",
        "శరణం బన్నఁ గృశాను భానుశతతేజస్ఫూర్తి యైనట్టి మీ",
        "కరచక్రంబున నక్రకంఠము వెస\న్‌ ఖండించి మించెం దయా",
        "పరసద్భక్త భయానక ప్రకర సత్ప్రాకట్య నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 91,
      "lines_telugu": [
        "ఏభావంబున ని\న్‌ దలంచె గజయూధేంద్రుండు ఆపన్నుఁడై",
        "యేభావంబున ద్రౌప దయ్యెడ రమాధీశా యనె న్వాయసం",
        "బేభావంబున నీశరణ్య మనెనో యీ నీ కృపాదృష్టిచే",
        "నాభావంబున నీతలంపుఁ గలుగ న్నా కిమ్ము నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 92,
      "lines_telugu": [
        "నీలగ్రీవుఁడు చేతిపున్క విడిచె న్నీయింతి భిక్షంబున\న్‌",
        "నీలగ్రీవుఁడు యీశ్వరాఖ్యఁ దనరె న్నీనామజప్యంబునన్‌",
        "నీలగ్రీవుఁడు మించి త్రుంచెఁ బురముల్‌ నీప్రాపు సేవించినన్‌",
        "నీలగ్రీవ ముఖాబ్జభాస్కర కృపానిత్యాత్మ నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 93,
      "lines_telugu": [
        "నిను వర్ణింపనివాఁడు మూఁగ మదిలో నీనామమున్‌ వీనుల\న్‌",
        "విని మోదింపనివాఁడు చెవ్డు మరి ని\న్‌ వేడ్క\న్‌ మనోవీథిని\న్‌",
        "గని పూజింపనివాఁడు నాశకరుఁడౌ కర్మక్రియారంభుఁడై",
        "తనలోఁ గాననివాఁడు నీచమతి పో తత్వజ్ఞ నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 94,
      "lines_telugu": [
        "నిను వర్ణింపని నీచబంధమతి దా నిర్మగ్నమూఢాత్ముఁడై",
        "పెనుదైవంబులఁ గోరి తా మనమునన్‌ సేవించుచందంబు తా",
        "నవలం బారిన భూతియందు వెలయ న్నాజ్యాహుతుల్‌ పూని వే",
        "ల్చిన చందంబున వ్యర్థమై తనరు జూ చిద్రూప నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 95,
      "lines_telugu": [
        "నిను వర్ణింపని జిహ్వ దాఁ బదటికా? నీలాభ్రదేహాంగకా",
        "నిను నాలింపని చెవ్లు దాఁ బదటికా? నీరేజపత్రేక్షణా",
        "నినుఁ బూజింపని కేలు దాแ బదటికా? నిర్వాహకక్ష్మాతలా",
        "నినుఁ జింతింపని యాత్మ దాఁ బదటికా? నిర్వాణ నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 96,
      "lines_telugu": [
        "నీవే తల్లివి నీవె తండ్రి వరయ న్నీవే జగన్నాథుఁడౌ",
        "నీవే నిశ్చలబాంధవుండ వరయ న్నీవే మునిస్తుత్యుఁడౌ",
        "నీవే శంకరమూలమంత్ర మరయన్‌ నీవే జగత్కర్తవున్‌",
        "నీవే దిక్కనువారి వారలె కడు న్నీవారు నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 97,
      "lines_telugu": [
        "అపరాధంబులు నిన్ను నమ్మి విను మే నాజన్మపర్యంతము\న్‌",
        "విపరీతంబుగఁ జేసినాఁడ నిఁక నీవే దిక్కు నాలోనికి\న్‌",
        "గపటం బింతయు లేక దండధరుకుం గట్టీక రక్షింపు మీ",
        "కృపకుం బాత్రుఁడ నయ్య ధర్మపురి లక్ష్మీనాథ నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 98,
      "lines_telugu": [
        "చెల్లం జేసితి పాతకంబులు మది\న్‌ శ్రీనాథ మీనామముల్‌",
        "పొల్లుల్‌ బోవని నమ్మి పద్యశతమున్‌ బూర్ణంబుగాఁ జెప్పితిన్‌",
        "చెల్లంబో నను నమ్మె వీఁడని దయం జేపట్టి రక్షింపుమీ",
        "తల్లిం దండ్రియు నీవు గాక యొరులే తర్కింప నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 99,
      "lines_telugu": [
        "నరసిం హాచ్యుత వాసుదేవ వికసన్నాళీకపత్రాక్ష భూ",
        "ధర గోవింద ముకుంద కేశవ జగత్త్రా తాహితల్పాంబుజో",
        "దర దామోదర తార్క్ష్యవాహన మహాదైత్యారి వైకుంఠమం",
        "దిర పీతాంబర భక్తవత్సల కృపన్‌ దీవింపు నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 100,
      "lines_telugu": [
        "కడకంటం గడలేని సంపద లొగిం గావింపు లక్ష్మీశ పా",
        "ల్కడలిన్‌ బన్నగశాయివై భువనముల్‌ గల్పించు సత్పుత్రుని\న్‌",
        "బొడమ\న్‌ జేసిన నాభిపంకజ జగత్పుణ్యాత్మ భాగీరథీ",
        "పడతిం గన్న పదారవిందముల నే భావింతు నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 101,
      "lines_telugu": [
        "తపముల్‌ మంత్రసమస్తయజ్ఞఫలముల్‌ దానక్రియారంభముల్‌",
        "జపముల్‌ పుణ్యసుతీర్థసేవఫలముల్‌ సద్వేదవిజ్ఞానము\న్‌",
        "ఉపవాసవ్రతశీలకర్మఫలముల్‌ ఒప్పార నిన్నాత్మలో",
        "నుపమింపం గలవారికే గలుగు వేయు న్నేల నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 102,
      "lines_telugu": [
        "శ్రీనారాయణ యన్నఁ జాలు దురితశ్రేణి న్నివారింపఁగా",
        "నానందస్థితి గల్గు నంచు నిగమార్థానేక మెల్లప్పుడు\న్‌",
        "నానాభంగులఁ జెప్ప నేను విని శ్రీనారాయణా యంచు ని",
        "న్నే నే నెప్పుడు గొల్తు బ్రోవఁ గదె తండ్రీ నన్ను నారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    },
    {
      "id": 103,
      "lines_telugu": [
        "కలితాఘౌఘ వినాశకారి యగుచుం గైవల్యసంధాయియై",
        "నలి నొప్పారెడు మంత్రరాజ మగు నీనామంబు ప్రేమంబున\న్‌",
        "అలర న్నెవ్వని వాక్కునం బొరయదో యన్నీచు దేహంబు దా",
        "వెలయ\న్‌ భూరుహకోటరం బదియ సూ వేదాత్మ నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 104,
      "lines_telugu": [
        "రమణీయంబుగ నాదిమంబు నవతారంబు\న్‌ భవద్దివ్యరూ",
        "పము నామామృతము\న్‌ దలంప దశకప్రా ప్తయ్యెఁ గృష్ణావతా",
        "రము సుజ్ఞానము మోక్షము\న్‌ ద్వివిధసంప్రాప్తి\న్‌ శతాంధ్రాఖ్య కా",
        "వ్యము నర్పించితి మీపదాబ్జములకు\న్‌ వైకుంఠ నారాయణా!"
      ],
      "makutam_telugu": "నారాయణా!",
      "Chandassu": "మత్తేభవిక్రీడితం"
    },
    {
      "id": 105,
      "lines_telugu": [
        "నీమూర్తుల్‌ గన నీకథల్‌ వినఁ తుది\న్‌ నీ పాద నిర్మాల్యని",
        "ష్ఠామోదంబు నెఱుంగ, నీచరణాతోయం బాడ, నైవేద్యముల్‌",
        "నీమం బొప్ప భజింప నీజపము వర్ణింప\న్‌ గృపం జేయవే",
        "శ్రీ మించ\న్‌ బహుజన్మ జన్మములకు\న్‌ శ్రీయాదినారాయణా!"
      ],
      "makutam_telugu": "నారాయణా!",
      "Chandassu": "శార్దూలవిక్రీడితం"
    }
  ]
}
