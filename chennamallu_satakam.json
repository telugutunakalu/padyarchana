{
  "shatakam_title_telugu": "చెన్నమల్లు శతకము",
  "author_telugu": "పాలకురికి సోమనాథుడు",
  "year": null,
  "poems": [
    {
      "id": 1,
      "section_telugu": "భక్త స్థలము",
      "lines_telugu": [
        "శ్రీ గురులింగ సంచిత కృపోన్నతిఁ జేసి - కంటి జంగమ పాదకమలసేవ",
        "జంగమలింగ ప్రసన్నత్వమునఁ జేసి - కంటిఁ బ్రసాదసుఖంబు నొందఁ",
        "దత్ప్రసాద ప్రబోధస్థైర్యమునఁ జేసి - కంటి సర్వాంగప్రకాశభక్తి",
        "భక్తిసౌభాగ్యానుభవ పూర్తిమైఁ జేసి - కంటి జీవన్ముక్తి కడమలేక",
        "యింక నేమికొఱఁత యేల నీకాశింపఁ - బాడి యాడి దైన్యపడి భజించి",
        "మెచ్చి పొగడిరేని మీఁద నొందెడిఫలం - బెన్న నున్న దెట్లు చెన్నమల్లు"
      ],
      "makutam_telugu": "చెన్నమల్లు",
      "Chandassu": null
    },
    {
      "id": 2,
      "section_telugu": "భక్త స్థలము",
      "lines_telugu": [
        "అకట ప్రమథుల రాయం డనియే గాక - నీ వున్న చోటు మున్నెవ్వఁ డెఱుఁగుఁ",
        "బాటిగా నన్నేలు చోటు భక్తరక్షకుఁ డని - కాక యెవ్వండు నీఘనత నెఱుఁగుఁ",
        "దెలుపుమా శ్రీగురుదేవుఁడా యనికాక - యిచట నీపేరు దా నెవ్వఁ డెఱుఁగు",
        "లెస్సపోనా చరలింగమా యనికాక - యిట్టివాఁ డనుచు ని న్నెవ్వఁ డెఱుఁగు",
        "వారినగరి లెంకవాఁడ నేఁ గలిగితిఁ - గాన నీకుఁ బ్రాపు గలిగెఁ గాక",
        "యితరు లెవ్వ లెఱుఁగ రి ట్లెఱింగియుఁ బెద్దఁ - జేయ వేల నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 3,
      "section_telugu": "భక్త స్థలము",
      "lines_telugu": [
        "కాలఁ దన్నిన నోర్తు కడగి యేనడుగులఁ - బడిన నెత్తవు పక్షపాతి దగునె",
        "ఱాలపూజలు గొందు మేలిపుష్పంబులఁ - బూజింప నన్నవబోధ తగునె",
        "కోరి ప్రసాదంబు గొందు నే ముట్ట క - ర్పించినఁ గొనవిట్టి కించ తగునె",
        "మేలపుఁగబ్బముల్‌ మెత్తునా సంస్తుతుల్‌ - వినియును విన వవివేకి తగునె",
        "వారు నడిచినట్లు వచ్చునే నడువ నీ - వునిచినట్లు తప్పకుండఁ జూచి",
        "కొందుగాని నాదు గుణవిశేషత కల్మి - యెన్నఁగలదె నీకుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 4,
      "section_telugu": "భక్త స్థలము",
      "lines_telugu": [
        "మేరువు సోఁకుచో భేరుండ మని వాయ - సము పూనియే తనుచ్ఛాయ చేయు",
        "రసము సంధిల్లుచో రజతాదిలోహ ప్ర - భావంబు లరసియే పసిఁడి చేయు",
        "సూర్యుండు వ్యాపించుచో నగ్రజాంత్యజా - తుల నేరుపఱచియే వెలుఁగుఁ జేయుఁ",
        "సురపతి వర్షంబు గురియుచో సస్యతృ - ణాంతరం బరసియే యలరఁజేయుఁ",
        "ప్రాణనాథ నాదుభక్తి విశేషంబు - పట్టిచూడ నీకుఁ బాడియగునె",
        "యిన్ని యేల నీమహేశ్వరత్వము వెల్తి - చేసికొనఁగ నేల చెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 5,
      "section_telugu": "భక్త స్థలము",
      "lines_telugu": [
        "ఆనంద మలర లింగార్చన చేయక - గుడుచుట పాపంబు గుడుచునట్లు",
        "అర్చకుండయ్యు లింగానర్పితము గోరి - ముట్టుట యవ్యంబు ముట్టినట్లు",
        "లింగ ప్రసాదంబు జంగమవిముఖుఁడై - కొనుట యేమేనియుఁ గొనినయట్లు",
        "జంగమహితుఁడయ్యు సరిపాకభేదంబు - సేయుట ద్రోహంబు సేసినట్లు",
        "అనుపురాతనోక్తి కావంతయును దొట్రు - పడనిశుద్ధభక్తి, పదము ప్రాణ",
        "పదముగాఁ జరించు భక్తలింగంబులఁ - జేర్పవయ్య నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 6,
      "section_telugu": "భక్త స్థలము",
      "lines_telugu": [
        "పూజింప నలయింపఁ బుణ్యపాపంబులు - వివరించిచూడ నీయవియె కావె",
        "తలఁపింప మఱపింపఁ దద్గుణ దోషంబు - లరసిచూడంగ నీయవియె కావె",
        "యాడింప నోడింప నా హెచ్చుకుందులు - ఠవణించిచూడ నీయవియె కావె",
        "వలపింప సొలపింప నిలసుఖదుఃఖంబు - లవి యెన్నిచూడ నీయవియె కావె",
        "నామనోవిభుండ నాస్వామి సకలచై - తన్యకర్త సూత్రధారిచేతి",
        "బొమ్మ కున్నదయ్య యిమ్మహి నీయిచ్చ - చెప్ప వేల వేయి చెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 7,
      "section_telugu": "భక్త స్థలము",
      "lines_telugu": [
        "నిలుపవే ప్రాణంబు నీయందుఁ బెరసి సం - పూర్ణమై దేహంబు పొందు విడువ",
        "సలుపవే మది నిచ్చ నిరతంబు నీభక్త - చిద్గోష్ఠి దవిలి దుశ్చింత లుడుగఁ",
        "గొలుపవే సర్వాంగ గుణములు నీభక్త - పదమందు లీనమై భ్రాంతి దక్క",
        "మెలుపవే యింద్రియంబులుగూడ నీ ప్రసా - దంబును దవిలి తత్పరత నిలువఁ",
        "ప్రాణనాథ భక్త పరతంత్ర మత్కాయ - సన్నిహితమహాప్రసాదమూర్తి",
        "యిండు లేల నీకు నుండ నాయం దిమ్ము - చేసికొనవె చాలుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 8,
      "section_telugu": "భక్త స్థలము",
      "lines_telugu": [
        "భజియించు కేవలభక్తి ముక్తికిఁ దాన - యునికియు మనికినై తనరెనేని",
        "చను శీలసంబంధసంపన్నతకుఁ దాన - గతియును మతియునై క్రాలెనేని",
        "సంగతంబుగఁ బ్రాణలింగంబునకుఁ దాన - యొడలు ప్రాణంబునై యుండెనేని",
        "సంతతబాహ్య ప్రసాదంబునకుఁ దాన - రూపును రుచియునై చూపునేని",
        "వేయి యేల యతని విమలానుభవసౌఖ్య - మున్నఁ జాల దెట్టు లెన్న ఫలము",
        "నట్లుగాన నీ మహాభక్తి యుక్తులఁ - జేర్పవయ్య నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 9,
      "section_telugu": "భక్త స్థలము",
      "lines_telugu": [
        "నెపమునఁ బ్రాణంబు నీయందుఁ బ్రిదిలిన - యప్పుడె మృతినొందఁ డయ్యెడేని",
        "కలనైన నిలిచిన నిలుకడ చలియింప - నప్పుడ రూపకుం డయ్యెనేని",
        "యించుకంతయు మతి నితరభావము సోఁక - నప్పుడు కని వ్రాలఁ డయ్యెనేని",
        "అణుమాత్ర మైన లింగానర్పితము సోఁక - నచ్చోటఁ దెగఁజూడఁ డయ్యెనేని",
        "భక్తిమాట లాడ ఫలమేమి వెండియు - మజ్జనంబు చేయ లజ్జగాదె",
        "యట్లుగాన నీ మహాప్రసాదానూన - సిద్ధి కేవలంబె చెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 10,
      "section_telugu": "భక్త స్థలము",
      "lines_telugu": [
        "లింగ నీభక్తులలీల వీక్షింపుచో - నొడలెల్ల కన్నులై యుండెనేని",
        "దేవ నీభక్తులఁ దివిరి కీర్తించుచో - నొడలెల్ల జిహ్వలై యుండెనేని",
        "జియ్య నీభక్తాంఘ్రిసేవ యొనర్చుచో - నొడలెల్ల చేతులై యుండెనేని",
        "అయ్య నీభక్తమహాత్మ్య మాలించుచో - నొడలెల్ల వీనులై యుండెనేని",
        "స్వామి భవదీయభక్తి ప్రసాదముక్తి - యుక్తి కొడలెల్ల నోళ్లునై యుండెనేని",
        "అట్టిభక్తుల మహిత దివ్యాంఘ్రి యుగళ - శేఖరులఁ జేర్చి రక్షించు చెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 11,
      "section_telugu": "భక్త స్థలము",
      "lines_telugu": [
        "నీరూపు నీరేఖ నీయన్ను నీచెన్ను - నీపెంపు నీసొంపు నీచలంబు",
        "నీమూర్తి నీస్ఫూర్తి నీశాంతి నీకాంతి - నీలాగు నీబాగు నీవిధంబు",
        "నీబల్మి నీకల్మి నీయురుల్‌ నీసిరుల్‌ - నీనెఱి నీగుఱి నీమెఱుంగు",
        "నీనల్వు నీచెల్వు నీలలి నీలులి - నీరీతి నీభాతి నీస్థిరంబు",
        "తనువునందుఁ గుదురుకొని కనుఁగవ వెళ్లఁ - బారి మదిఁ బెనంగి ప్రాణముగను",
        "నీవయై చరించు నీమహాభక్తులఁ - జేర్పవయ్య నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 12,
      "section_telugu": "భక్త స్థలము",
      "lines_telugu": [
        "అతులిత పరమశివాచార సార స - న్మార్గంబు గతియును మతియునేని",
        "రాజిత గురులింగ పూజనోత్సవ మేళ - నంబు పదము పదార్థంబునేని",
        "సంతత సముచిత సత్కాయజంగమ - భక్తియు శ్రీయు సంపదయునేని",
        "బాహ్యాంతరార్పిత గ్రాహ్యప్రసాదంబు - లాయుష్యమును భవిష్యంబునేని",
        "భక్త సద్గోష్ఠిముదిత విస్ఫార సుఖము - భుక్తియును ముక్తియును నేని భక్తుఁ డతఁడు",
        "అట్టి భక్తులమహితదివ్యాంఘ్రియుగళ - శేఖరుం జేర్పవే నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 13,
      "section_telugu": "భక్త స్థలము",
      "lines_telugu": [
        "అవగుణంబులు తనయందుఁ బరీక్షించుఁ - గావనిపుచ్చు సద్భావకులను",
        "సద్గుణంబులు భక్తజనులం దనుష్ఠించి - శరణని మ్రొక్కెడు సజ్జనులను",
        "దొరకినయట్లు సంతోషించి విగతాంగ - భోగులై చను మహాపురుషులను",
        "సకలసుఖంబులు జంగమార్పణఁ జేసి - వెండియుఁ దనియని పండితులను",
        "దన్నువఱచి భక్తతతిఁ గొనియాడు ని - గర్వులను గుణోపకారమతుల",
        "శుద్ధభక్తిరతుల సిద్ధప్రసాదులఁ - జేర్పవయ్య నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 14,
      "section_telugu": "మాహేశ్వర స్థలము",
      "lines_telugu": [
        "సర్వేశుఁ డనఁజాల సర్వాత్ముఁ డనఁజాల - సర్వగతుం డనఁ జాలఁ జాల",
        "హరుఁ డనఁజాల మూర్ధాంగుఁ డనంజాల - జర్మాస్థిధరుఁ డనఁజాలఁ జాల",
        "శశిమౌళి యనఁజాల సర్పాంగుఁ డనఁజాల - నీలగళుం డనఁజాలఁ జాల",
        "మూర్తి నాఁజాల నమూర్తియు ననఁజాల - సాధ్యాదం బనఁజాలఁ జాలఁ",
        "ప్రాణనాథునందు భక్తైక్యతనునందు - లింగమందు గురువుజంగమందుఁ",
        "గందునట్ల వినుతి గావింతు సేవింతు - నిన్నుఁ మదిఁ దలంతుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 15,
      "section_telugu": "మాహేశ్వర స్థలము",
      "lines_telugu": [
        "కరమర్థి నీకు శృంగారంబుగాఁ బూజ - సేయుదుఁగాని యాశింప ఫలము",
        "వేడుకతోడుత విభవార్థముగ నుతుల్‌ - సేయుదుఁగాని యాశింప మెప్పు",
        "తగిలి నీకు సుఖార్థముగఁ బదార్థార్పణ - సేయుదుఁగాని యాశింప రుచుల",
        "లాలితంబుగ నీకు లీలార్థముగ భక్తి - సేయుదుఁగాని యాశింప ముక్తి",
        "నీవు పూజాఫలార్థివే నిష్ఫలార్థి - నీవు కీర్తి ప్రియుండవే నిష్క్రియుండ",
        "సకలసుఖభోగి వీవె ప్రసాదముక్తి - సన్నిహితుఁడను నీబంటఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 16,
      "section_telugu": "మాహేశ్వర స్థలము",
      "lines_telugu": [
        "చూడ్కి నీలోఁ జూచి చూడంగవలవదే - వినికి నీవినికిగా వినఁగవలదె",
        "నెఱిదాఁకకటమున్న గుఱిచేయవలవదే - నడుపు నీ వెంబడి నడువవలదె",
        "రుచులు నీజిహ్వను రుచియింపవలవదే - చేత నేచేయిగాఁ జేయవలదె",
        "తలఁపు నీలో నుండి తలఁపంగవలవదే - పలుకు నీముఖమందుఁ బలుకవలదె",
        "యంత్రధారిచేతి జంత్ర మున్నటులు నీ - వాడినట్లు దేహ మాడవలదె",
        "యట్లుగాన నీమహాప్రసాదానూన - సిద్ధి కేవలంబె చెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 17,
      "section_telugu": "మాహేశ్వర స్థలము",
      "lines_telugu": [
        "సంకీర్ణలౌకికాచారవర్జితుఁడేని - విధినిషేధక్రియావివశుఁ డెట్లు",
        "విధినిషేధక్రియావిరహితవర్తులే - నుభయకర్మఫలప్రయుక్తు లెట్టు",
        "లుభయకర్మఫలోత్త రోద్యుక్తు లేనియు - స్వర్ాదిలోకప్రచారు లెట్లు",
        "స్వర్గాదిలోక ప్రచార దూరగులేని - స్తన్యపానక్రియాసక్తు లెట్లు",
        "అట్లుగాన లౌకికాచారదూరులఁ - బరమభక్తి రతులఁ బాత్రయుతుల",
        "నతుల తత్త్వయుతుల నట్టిమహాత్ములఁ - జేర్పవయ్య నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 18,
      "section_telugu": "మాహేశ్వర స్థలము",
      "lines_telugu": [
        "జైమినికృతపూర్వమీమాంసకులు చతు - ర్థ్యంతంబు దా దైవ మని గుఱించి",
        "కర్తలేఁడని కర్తకర్మంబె యని 'స్వర్గ - కామో యజే' త్తను కర్మకాండ",
        "భాట్టశాస్త్రంబను భాష్యంబుసేయు భ - ట్టాచార్యలింగమ ట్లంతరింపఁ",
        "పొరి మహిమ్నమున 'ముఖరయతి మోహాయ - జగతా' మనుచు నున్న శాస్త్రమతము",
        "నడఁచె గావునఁ దత్త్వ మహత్త్వశక్తిఁ - దగిలి మీమాంసకుల ముక్కుఁ బగులఁగోసి",
        "నట్టిభక్తుల వేదవేదాంతసార - శేఖరులఁ జేర్పవే నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 19,
      "section_telugu": "ప్రసాది స్థలము",
      "lines_telugu": [
        "కాయంబు నింద్రియోత్కరమును నర్పించి - సంధిల్లు కాయప్రసాది యేని",
        "ప్రాణంబు సత్క్రియాపదమును నర్పించి - సాధించు ప్రాణప్రసాది యేని",
        "శబ్దంబుఁ దచ్ఛబ్దసౌఖ్యంబు నర్పించి - శబ్దించు వచనప్రసాది యేని",
        "గమనంబు గమనసంగతియును నర్పించి - చననేర్చు గమనప్రసాది యేని",
        "తలఁపులను జేష్టలను నర్పితంబుఁ జేసి - సంచరించు వ్యాపారప్రసాది యేని",
        "అట్టి సర్వసంపూర్ణ మహాప్రసాద - సన్నిహితులను జేర్పుమీ చెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 20,
      "section_telugu": "ప్రసాది స్థలము",
      "lines_telugu": [
        "తఱి తఱి దలఁచుచో మఱలి యైనను బ్రబు - ద్ధతఁ బ్రసాదమె గాని తలఁపఁడేని",
        "గడగడ వణఁకుచోఁ దడఁబడియైనఁ జొ - ప్పడఁ బ్రసాదమెగాని పలుకఁడేని",
        "గ్రక్కునఁ బొందుచోఁ గలలోననైన ని  - మ్ములఁ బ్రసాదమెగాని ముట్టఁడేని",
        "సరినేఁగుచోఁ గాలుజాఱియైనను లెస్స - మీప్రసాదమెగాని మెట్టఁడేని",
        "సొలసి యింద్రియముల సోగియించుచోఁ బ్రాణ - మరుగునప్పు డైన నవికలత్వ",
        "సావధానియైన యాప్రసాదినిఁ గూడఁ - జేర్పవయ్య నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 21,
      "section_telugu": "ప్రసాది స్థలము",
      "lines_telugu": [
        "సన్మనోభావంబు సంధిల్లు టరిదియే - తగిలి ప్రసాదమై తలఁపు లడర",
        "భక్తిసుభాషల భాసిల్లు టరిదియే - కలయఁ బ్రసాదమై పలుకు లడర",
        "విమలభక్త క్రియాంగము చెల్లు టరిదియె - వఱలు ప్రసాదమై వ్యాప్తి దనర",
        "చిరారాంతశ్శుద్ధి దొరకొను టరిదియే - గూఢప్రసాదమై కోర్కు లడర",
        "నింద్రియముల గెల్చుటె ట్లరిదియే సమ - స్తాంగములు ప్రసాదమై చెలంగ",
        "నట్లుగాన నీమహాప్రసాదానూన - సిద్ధి కేవలంబె చెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 22,
      "section_telugu": "ప్రాణ లింగి స్థలము",
      "lines_telugu": [
        "కాయంబునందు నిన్‌ బాయకుండిన లీలఁ - ప్రాణంబునందునఁ బాయఁడేని",
        "వెలయ జాగ్రదవస్థఁ దలఁచిన యమ్మాడ్కి - నలరు స్వప్నావస్థఁ దలఁచెనేని",
        "వెలుపలి దృష్టుల వీక్షించు విధమున - భావంబునందునఁ బదిలుఁడేని",
        "బాహ్యార్పణంబునఁ బరవశుఁ డైనట్టి - మానసార్పితసావధాని యేని",
        "నతనిఁ జెప్పనొప్పు ననిశంబు నతని సాం - గత్య మొప్పు నతనిఁ గన్న నొప్పు",
        "నట్లుగాన నీ మహాభక్తి యుక్తులఁ - జేర్చి బ్రోవు నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 23,
      "section_telugu": "ప్రాణ లింగి స్థలము",
      "lines_telugu": [
        "కనువిచ్చు కనుదృష్టిఁ గనుమూయఁ గనుఁగవ - వెలుఁగుచు లింగంబు వేళ్లుబారఁ",
        "దలఁచు తలంపున నిలుచు సుఖంబునఁ - నెక్కొన లింగంబు పిక్కటిల్ల",
        "సోకుఁడు తనువున సొగయుప్రాణంబునఁ - బసిగొని లింగంబు ప్రజ్వరిల్లఁ",
        "బలుకుడుపలుకులఁ బలుక నీముఖమునఁ - పరిగొని లింగంబు భరితముగను",
        "దగిలి మిగిలి క్రియలఁ దానయై లింగంబు - నిమ్ముకొను నిరంతరమ్ము నట్టు",
        "లుల్లసిల్లు లింగయోగానుభవులను - జేర్పవయ్య నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 24,
      "section_telugu": "ప్రాణ లింగి స్థలము",
      "lines_telugu": [
        "సర్వగతైకభావస్వన్మహాలింగంబు - నిత్యసర్వాంగ సన్నిహితుఁ జేసి",
        "తనువునం దున్న స్వతంత్రలింగంబు నె - క్కొన మనోభావంబు కొనకుఁ దెచ్చి",
        "సన్మనోభావతఁ జను నిష్టలింగంబు - ప్రాణపదంబున భరితుఁ జేసి",
        "ప్రాణసంచితుఁ డగు ప్రాణలింగంబును - దనలోన నిడుకొని తాను చూచి",
        "బయలునొడల మనము ప్రాణభావంబున - లోను వెలియుఁ దన్నుఁ దాను మరచి",
        "లింగగతిఁ జరింపు లింగలింగైక్యులఁ - జేర్పవయ్య నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 25,
      "section_telugu": "ప్రాణ లింగి స్థలము",
      "lines_telugu": [
        "నలి ప్రాణలింగంబునకు భూమి మోవని - కొలనిజలంబులు జలకమార్చి",
        "పుట్టనిచెట్టునఁ బుట్టిన కెందమ్మి - పుష్పంబుఁ గోయక పూజఁజేసి",
        "యడరి యుష్ణముగాని యగ్నిలోన దశాంగ - మిడక ధూపపుఁదాపు లిచ్చపేర్చి",
        "తొడరి దీపముగాని తునియలు ముడిపెట్టి - లీల నెత్తకయ నివాళి నిచ్చి",
        "రసముగాని యోగిరము గూడ వడ్డించి - యర్పణంబు లోన నలరెనేని",
        "శీలవంతుఁ డతఁడు సిద్ధంబు నన్నట్టి - శీలవంతుఁ జేర్చు చెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 26,
      "section_telugu": "శరణ స్థలము",
      "lines_telugu": [
        "చేసిన నుపచారి చేయమి సోమరి - ఫలము గోరక చేయ భక్తిపరుఁడు",
        "పొగడినఁ బ్రౌఢుండు పొగడమి మూఢుండు - నిరవెర్గి పొగడఁ గవీశ్వరుండు",
        "వలెనన్న సంసారి వలదన్న నిర్మోహి - వలదనర్పితమన్న బహుప్రసాది",
        "తలఁచిన సువిధాని తలఁపమి నద్వైతి - తన్ను మరవఁ దలఁపఁ దత్త్వవిదుఁడు",
        "అట్లుగాన దద్‌జ్ఞులగు మహాభక్తుల - సరస లింగకవులసత్ప్రసాద",
        "రతులఁ బరమతత్త్వయుతుల మహాత్ములఁ - జేర్పవయ్య నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 27,
      "section_telugu": "శరణ స్థలము",
      "lines_telugu": [
        "నీవె కర్త వటన్న నిక్కంబు భక్తుండు - తా నన్న నుభయకర్మానుగతుఁడు",
        "నీకె యన్నను సదా నియతప్రసాదాంగి - తనకన్న నింద్రియతత్పరుండు",
        "నిన్ను నెఱింగిన నేటైనశరణుండు - తన్ను నెఱింగినఁ తామసుండు",
        "నీవు తా నన్నను నిజము లింగైక్యుండు - తాని నీ వనిన నద్వైతవాది",
        "కాన కాయకర్మగతిమతి శబ్దచై - తన్యభావములను దన్ను మఱచి",
        "లింగగతిఁ జరించు లింగలింగైక్యులఁ - జేర్పవయ్య నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 28,
      "section_telugu": "శరణ స్థలము",
      "lines_telugu": [
        "తను వెల్ల నీ ప్రసాదమె గాని పొందదే - పునరాగతము మాన్పు మనఁగ నేల",
        "మనుచు సద్భక్తుల మఱిగాని యొల్లదే - బ్రతికింపు మని దైన్యపడఁగ నేల",
        "ప్రాణముల్‌ నినుగాని భజియింపకుండవే - యపవర్గ మిమ్మని యడుగ నేల",
        "విషయముల్‌ నినుగాని వేధింపకుండవే - యువగుణంబులఁ బాపు మనఁగ నేల",
        "యెఱుక నిన్నెగాని యెఱుఁగదే సద్భక్తి - యొసఁగు మొసఁగు మనుచుఁ గొసర నేల",
        "కోర్కి నిన్నెగాని కోరదే మఱియొండు - విన్నపంబు లేల చెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 29,
      "section_telugu": "శరణ స్థలము",
      "lines_telugu": [
        "ఏదెసఁ జూచున నాదెస లింగంబు - దృక్కుల వెంబడిఁ దేజరిల్లు",
        "నెక్కడఁ జూచిన నక్కడ లింగంబు - మునుఁగుచు నిలుచుచు మూర్తిఁ గొనక",
        "యెచ్చోటఁ జూచిన నచ్చోట లింగంబు - మనమునఁ జిట్టాడుచును బెనంగు",
        "నెమ్మెయిఁ బొందిన నమ్మెయి లింగంబు - దనువునందునఁ డొట్రుకొనుచుఁ దనరుఁ",
        "దివిరి పలుకుల లింగంబు తీఁగ సాగఁ - దొడరి పలుకుల లింగంబు ముడివడంగ",
        "నతిశయిల్లెడు పరమలింగానుభవులఁ - జేర్చి రక్షింపవే నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 30,
      "section_telugu": "శరణ స్థలము",
      "lines_telugu": [
        "కనుమూయుఁ దెఱచు నీకన్నుల వెంబడి - వినుచుండు వినఁడు నీ వీనులందు",
        "స్వాదించు మోదించు నీదు నాలుకయందు - గంధించు సొగయు నీఘ్రాణమందు",
        "స్పర్శించుఁ బాయు నీసర్వాంగములయందుఁ - దలఁపించుఁ దలఁచు నీతలఁపులందు",
        "గమనించు నిలుచు నీగమనాగమములందు - భాషించు మాను నీభాషలందు",
        "నీడఁ బోలు తాను నీడ యై బాహ్యాంత - ర ప్రవర్తనముల నీప్రసాద",
        "సౌఖ్యమునను బొదలు ముఖ్యప్రసాదులఁ - జేర్పవయ్య నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 31,
      "section_telugu": "ఐక్య స్థలము",
      "lines_telugu": [
        "ధర 'నవశ్య మనుభోక్తవ్యం కృతం కర్మ' - యనుకర్మయోగంబు నపహసించి",
        "యేదియు లేక 'జ్ఞానాదేవ మోక్ష' మను - జ్ఞానయోగంబు హాస్యంబుచేసి",
        "వదలక 'యాత్మనా మిద మగ్రజే' త్తను - ధ్యానయోగంబును నాశ్రయించి",
        "తగవెంచఁ 'బూజ్యా యథామవాయం' బను - భక్తి యోగంబుచే బాగుగాను",
        "జేవ పొదలు పరమశివయోగసుఖసుధా - శరధి మరచి తన్ను జగము మఱచి",
        "లింగగతి చరించు లింగలింగైక్యులఁ - జేర్పవయ్య నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 32,
      "section_telugu": "ఐక్య స్థలము",
      "lines_telugu": [
        "కరువున బోసినకరణి సమస్తాంగ - ములు నిండి నీలోన మూర్తి గొనఁగ",
        "గండరించిన భాతిఁ గలయు ప్రాణంబున - నెలకొని నీరూపు నిగ్గుదేఱ",
        "నచ్చు నొత్తినయట్టు లంతరంగంబున - నెలకొని శృంగార మెలమి మిగులఁ",
        "చిత్తరించినభాతి చేష్టలు దవిలిన - నాకారరేఖ సమంచితముగ",
        "మ్రానుచేవబలియు మాడ్కి సందడిఁ తన్ను - నెఱుఁగఁ దెలివి వీఁక కఱకుపడక",
        "నీవ యై చరించు నీమహాభక్తులఁ - జేర్పవయ్య నన్నుఁ జెన్నమల్లు."
      ],
      "makutam_telugu": "చెన్నమల్లు",
      "Chandassu": null
    },
    {
      "id": 33,
      "section_telugu": "ఐక్య స్థలము",
      "lines_telugu": [
        "శ్రీగురు నకట వాసిగఁ గాలదన్నిన - మేరు వానందంబుఁ జేరుపూజ",
        "నిలుపవే భజియించు నెపమున లింగని - నీరూపు నతులితనిరవగుణము",
        "సర్వేశుఁ గడునర్థిఁ బర్విన చూడ్కిని - సంకీర్ణ జైమినిసాటికాయ",
        "తఱితఱి సన్మనోనిరతి కాయమునందుఁ - గనువిచ్చుడును సర్వగత మనంగఁ",
        "చెలఁగి నలి ప్రాణలింగంబుఁ జేసి యనుప - నీవ కర్తవు తను వెల్ల నిర్మలముగ",
        "నేదెసను జూచి కనుమూయ మోద మొసఁగ - ధర నవశ్యంబు కరవున వెఱపులేక."
      ],
      "makutam_telugu": null,
      "Chandassu": null
    },
    {
      "id": 34,
      "section_telugu": null,
      "lines_telugu": [
        "భక్తస్థలమునఁ బదుమూఁడు మాహేశ - పదమున నైదు నేర్పడఁ బ్రసాది",
        "పదమున మూఁడు దత్ప్రాణలింగికి నాల్గు - శరణస్థలంబున నరయ నైదు",
        "నైక్యస్థలంబున కలవడ రెండును - షట్స్థలవిజ్ఞానసరణి నొప్పి",
        "క్షితిని ముప్పదిరెండు సీసపద్యంబులు - సరసోక్తిగాఁ బాలకురికి సోమ",
        "నాథుఁ డన నొప్పు నారాధ్యనవ్యమూర్తి - యఖిలవేదపురాణశాస్త్రార్థవిదుఁడు",
        "వీరశైవసభాయోగ్యవిదితముగను - జెన్నమల్లేశు ప్రీతిగాఁ జెప్పె నిట్లు."
      ],
      "makutam_telugu": null,
      "Chandassu": null
    },
    {
      "id": 35,
      "section_telugu": null,
      "lines_telugu": [
        "పదుమూఁడునైదుమూఁడును",
        "పదపడి నాల్గైదు రెండుపద్దెంబులు గా",
        "నిది భక్తాదికషట్స్థల",
        "మది వెలయఁగ వెలయుఁ జెన్నమలు సీసంబుల్‌."
      ],
      "makutam_telugu": null,
      "Chandassu": null
    },
    {
      "id": 36,
      "section_telugu": "కర్తృత్వము",
      "lines_telugu": [
        "చెనమల్లేశ్వరు పేరిట",
        "సునిశితముగఁ బాలకుఱికి సోమేశుఁడు దా",
        "ఘనభక్తి వెలయఁ జెప్పెను",
        "జెనమలు సీసంబు లనఁగఁ జెలఁగ ధరిత్రిన్‌."
      ],
      "makutam_telugu": null,
      "Chandassu": null
    },
    {
      "id": 37,
      "section_telugu": "ఫలశ్రుతి",
      "lines_telugu": [
        "ఈ సీసము లేవేళను",
        "భాసురముగఁ బఠనజేయు భక్తుల కిలలో",
        "వాసిగ భుక్తియు ముక్తియు",
        "నాసర్వేశ్వరుఁ డొసంగు ననవరతంబున్‌."
      ],
      "makutam_telugu": null,
      "Chandassu": null
    }
  ]
}
