{
  "shatakam_title_telugu": "మహాభావా శతకము",
  "author_telugu": "కూచిమంచి తిమ్మకవి",
  "year": null,
  "poems": [
    {
      "id": 1,
      "lines_telugu": [
        "సిరిమగఁడున్ బితామహుఁడుఁ జేరి భజింపఁగ వెండికొండపై",
        "సరస నవేందుకాంతమణిసౌధమునందుఁ బసిండిగద్దెపై",
        "గిరిసుతఁ గూడి వేడుకలఁ గేరెడు నిన్ను మదిన్ దలంచెదన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 2,
      "lines_telugu": [
        "కరులు హరుల్ చమూవరులు గాటపు మేల్‍నగరుల్ కడానిబం-",
        "గరులు సరుల్ తలోదరులు గంధమిళన్మృగనాభిచందనా-",
        "గరులు విరుల్ జగాసిరులు గల్గి సుఖింత్రు త్వదీయులౌ నరుల్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 3,
      "lines_telugu": [
        "పరమకృపార్ణవా! తుహినపర్వతరాజకుమారికాధవా!",
        "వరవృషసైంధవా! కుటిలవైరినిశాటసమిద్ధవా! మనో-",
        "హరకరసారసాగ్రనిహితాజిగతానతబాంధవా! శివా!",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 4,
      "lines_telugu": [
        "నిరుపమ కూచిమంచికులనీరధిచంద్రుడు గంగమంత్రికిన్",
        "బరమపతివ్రతామణియు భాగ్యసమన్వితయైన లక్ష్మికిన్",
        "వరసుతుఁడై న తిమ్మకవివర్యుఁడ నే శతకం బొనర్చెదన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 5,
      "lines_telugu": [
        "శరనిధి కర్ఘ్యమిచ్చు క్రియ సారసబంధున కారతిచ్చు వై-",
        "ఖరి నిఖిలాబ్జజాండచయకర్తకు నీకు సమగ్రభక్తి శ్రీ-",
        "కరముగఁ గోరి యొక్కశతకంబు సమర్పణ సేయఁబూనితిన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 6,
      "lines_telugu": [
        "మరలని భక్తితోడ మును మల్హణబిల్హణముఖ్యసత్కవీ-",
        "శ్వరులు కవిత్వవైఖరిని సారెకు నిన్ బ్రణుతించి ధన్యులై",
        "బరగిరటంచు నేను నినుఁ బద్యముఖంబుగ సంస్మరించెదన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 7,
      "lines_telugu": [
        "హరిముఖసర్వదిక్పరివృతార్చితపాదసరోజుఁడైన య-",
        "క్కరిముఖుఁ డెప్పుడున్ వితతకౌతుకలీలఁ బొసంగఁజేయుఁబో",
        "నిరతముగాఁ ద్వదీయపదనీరజభక్తు లొనర్చు సత్కృతుల్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 8,
      "lines_telugu": [
        "శరశరదిందుకుందహరిచందనహారతుషారతారకా-",
        "దరఘనసారవర్ణ వరదండశుకాంబుజపాణి వాణి యా-",
        "దరమునఁ బ్రోచుచోఁ గవికదంబము నిన్బ్రణుతించు ధన్యమై",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 9,
      "lines_telugu": [
        "తరలని భక్తి నా హృదయతామరసంబున సంస్మరింతు దు-",
        "ర్భరదురితాంధకారవిసరప్రసరన్నళినీసుహృల్లస-",
        "త్కిరణములైన దెందులురి దివ్యకులోద్భవు లింగనార్యు స-",
        "ద్గురుచరణంబు లుగ్రభవతోయధిసంతరణంబు లెప్పుడున్"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 10,
      "lines_telugu": [
        "గురుతరలీలఁ బీఠపురి కుక్కుటలింగమహాప్రభుండవై",
        "బరగెడు నిన్ను నేనిపుడు భక్తి దలర్పఁగ నాశ్రయింతు నీ",
        "వరకరుణానిరీక్షణము వాలెము నాపయి నిల్పి ప్రోవవే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
     {
      "id": 11,
      "lines_telugu": [
        "నరవతి కొక్కకావ్యమిడినన్ ధనధాన్యమణీచోళముల్",
        "పురములు వాహనంబులు విభూషణగోవసుధాదికంబులున్",
        "గురుకృపనిచ్చి బ్రోచు నిదిగో మరి నీవిఁక నేమియిచ్చెదో",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 12,
      "lines_telugu": [
        "హర పరమేశ శంకర పురాంతక భర్గ గిరీశ చంద్రశే-",
        "ఖర మృడ కృత్తివాస శితికంధర శర్వ నగేంద్రజామనో-",
        "హర శివ మృత్యుసంహర యటంచు నిను న్స్మరియింతు నెప్పుడున్,",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 13,
      "lines_telugu": [
        "కరయుగళంబు మోడ్చి కుతుకంబున మ్రొక్కెద సర్వదేవతా-",
        "పరివృఢమౌళిభాగ్మకుటపంకజరాగమణిప్రభాచ్ఛటా-",
        "నిరతవిరాజమానరమణీయభవచ్చరణాగ్రపీఠికిం",
        "జిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 14,
      "lines_telugu": [
        "తరమె నుతింప నేరికిని దావక దివ్యపదప్రభావమున్",
        "గరికిని సాలెపుర్వునకు గాడుపుదిండికి మోక్షమిచ్చి యా-",
        "దరమున నేలుకొంటివట దాన వరేణ్యులఁ బ్రోచుటబ్రమా",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 15,
      "lines_telugu": [
        "తరలని భక్తి నెల్లపుడు ధ్యానము సేతు తుషారధారుణీ-",
        "ధరవరకన్యకావిలసితస్తనకుంభవిలిప్తకుంకుమా-",
        "గరుఘనసారచందనసుగంధవిభాస్వదురఃస్థలు న్నినున్",
        "జిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 16,
      "lines_telugu": [
        "శరధిశయాంబకాయ రవిచంద్రకృపీటభవాంబకాయ గో-",
        "పరివృఢకేతనాయ సితపర్వతకూటనికేతనాయ సు-",
        "స్థిరకరుణామతే భగవతే శివ తే నమ యంచు మొక్కెదన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 17,
      "lines_telugu": [
        "సరసీరుహాక్ష పద్మభవ శక్ర కృశానుకృతాంత యామినీ-",
        "చర వరుణానిలైలబిల చంద్రకిరీట సుధామయూఖ భా-",
        "స్కరముఖదేవతాప్రముఖసర్వము నీవె యటంచు వేఁడెదన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 18,
      "lines_telugu": [
        "శిరములు వేయిగల్గు నహిశేఖరుఁడైన చతుర్ముఖంబులన్",
        "బరగు విధాతయైన సులభంబుగ నొక్కిసుమంతయైన నీ",
        "చరితము లెన్నఁజాలరట శక్తులమే మముబోంట్ల మెన్నఁగాఁ",
        "జిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 19,
      "lines_telugu": [
        "వరుణభవాత్రిగౌతములు వ్యాసవసిష్ఠఘటోద్భవుల్ పరా-",
        "శరసుతకణ్వకౌశికులు జహ్నుశమీకముఖాఖిలర్షిశే-",
        "ఖరులు నుతింపఁజూలరటకా నిను మాదృశు లెన్ననేర్తురే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 20,
      "lines_telugu": [
        "హరిణము ఢక్క శూలము గజాజిన మెక్కువకన్ను పాపరా-",
        "సరములు బూదిపూత వినుజక్కర లేనెలపున్క లెద్దు దాని",
        "రుమెయి కప్పు కుత్తుకయు నెమ్మిగఁ గల్గు నిను న్భజించెదన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 21,
      "lines_telugu": [
        "ధరణి రథంబుగా శృతివితానము వాజులుగా రమామనో-",
        "హరుఁడు శరంబుగా మరుదహార్యము సింగిణిగా బిలేశయే-",
        "శ్వరుఁడు గుణంబుగా నలువ సారథిగాఁ దిగప్రోళ్లఁ గూల్చితౌ",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 22,
      "lines_telugu": [
        "హరి మిము వేయుపద్మముల నర్చన చేసిన సర్వలోకభీ-",
        "కరఖరదైత్యసంహరణకారణమై కనుపట్టు చుట్టువా-",
        "లరుదుగ నిచ్చిమెచ్చి భువనైకధురంధరుఁ జేసి యేలితో",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 23,
      "lines_telugu": [
        "తరణిసుతోగ్రపాశవితతవ్యథ గాసిలి స్వేతుఁ డర్థి నిన్",
        "స్మరణము నొంద నజ్జము వెసం బడదన్ని ధరామరోత్తమున్",
        "గరమనురక్తిఁ బ్రోవవె జగంబున శాశ్వతజీవిఁ జేసి మేల్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 24,
      "lines_telugu": [
        "అరుదుగ నింద్రకీలగిరి నర్జునుఁ డుగ్రతపం బొనర్చుచో",
        "నరిగి కిరాతరూపమునఁ జక్కఁగ నిల్చి కరంబు వానితో",
        "దురమొనరించి మెచ్చి కృపతోడుతఁ బాశుపతాస్త్రమీయవే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 25,
      "lines_telugu": [
        "సురలును దైత్యులుం గదసి స్రుక్కక వార్ధి మధింపుచున్నచో",
        "నురుగతినందు హాలహల ముద్భవమై జగముల్ హరింప న-",
        "గ్గరళము కంఠసీమనిడి కావవె లోకములెల్ల నాఁదటన్",
        "జిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 26,
      "lines_telugu": [
        "కిరికలహంసరూపములఁ గృష్ణుఁడు నంబురుహాసనుండు నీ",
        "చరణములున్ శిరంబు గనఁ జాగి రసాతలము న్నభంబు వే-",
        "సరి వెదుకంగ వారికిఁ బ్రసన్నతనొందవె లింగమూర్తివై",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 27,
      "lines_telugu": [
        "శరధిశయానుఁడైన హరి సారసబంధుకులంబునందు దా-",
        "శరథి యనం జనించి బహుసంఖ్యలు మీఱిన లింగమూర్తులన్",
        "సరవిఁ బ్రతిష్ఠఁ జేసెనఁట శక్యమె నీ యధికత్వమెన్నఁగాఁ",
        "జిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 28,
      "lines_telugu": [
        "గరువముతోడ నిన్ను వెలిగా నిడి దక్షుఁడు జన్న మొక్కెడన్",
        "హరిహయపుండరీకనయనాబ్జభవాదులఁ గూర్చి చేయుచో",
        "నరుదుగ వీరభద్రభయదాకృతిఁ గైకొని సంహరింపవే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 29,
      "lines_telugu": [
        "కరమరుదార నల్వఁ దనకన్న ఘనుండగు వేల్పు లేఁడటం-",
        "చురుగతి దేవతాసభ దురూక్తులు బల్కఁగ నల్గి వాని దు-",
        "ర్భరతరగర్వభారమును బల్వడిఁ ద్రుంపవె భైరవాకృతిన్",
        "జిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 30,
      "lines_telugu": [
        "అరయ మృకండుసూనుఁడు నిరంతరమృత్యుభయాకులార్తుఁడై",
        "వెఱవు దలిర్ప నిన్ శరణు వేడిన మిత్తి నడంచి యమ్మునీ-",
        "శ్వరసుతుఁ బ్రోచినాఁడవట శాశ్వతజీవునిఁ జేసి వాసిగాఁ",
        "జిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 31,
      "lines_telugu": [
        "ముఱియుచుఁ గాశికాపురిని మూఢత బాహువులెత్తి ధారుణీ-",
        "ధరములకన్న నెవ్వఁడును దైవము లేడని పల్కు నప్పరా-",
        "శరసుతు బాహుయుగ్మకము స్తంభనమొందఁగఁ జేసి కుంచవే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 32,
      "lines_telugu": [
        "అరయ నశేషలోకముల కాఢ్యుఁడ వీవె నిజంబు బాలిశు-",
        "ల్మెఱమెఱగాఁ దలంత్రు కడిమిం బహిరంతరలోకరక్షకై",
        "గరళము కంఠమూలమున గట్టిగ నిల్పు టెఱుంగరేమొకో",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 33,
      "lines_telugu": [
        "హరి నరసింహరూపధరుఁడై సమరాగ్రమహోగ్రభంగి న-",
        "బ్బురమొదవన్ హిరణ్యకశిపు న్బరిమార్చి చెలంగుచున్నచో",
        "సరగఁ దదుగ్రతం శరభసాళువదేహుఁడవై యడంపవే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 34,
      "lines_telugu": [
        "సరసవిహారలీల విటజంగమరూపముతోడ నేగి య-",
        "బ్బురముగ మున్ను భల్లణుని పత్నిని చల్లమదేవిఁ గోరి యా",
        "గురుకుచ కౌఁగిట న్నిలవె గోమెలయ న్నెలనాళ్లపట్టివై",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 35,
      "lines_telugu": [
        "ఇరవుగ దారుకావనమునీంద్రవధూతిలకంబుల న్మనో-",
        "హరవటుకాకృతిం బొలిచి యబ్జశరాహవలీలలం గడున్",
        "గరచిన నీ విలాసరతికౌశలముల్ గణుతింప శక్యమే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 36,
      "lines_telugu": [
        "సరభసలీల మున్ముసలిజంగమువై చిరితొండనంబి మం-",
        "దిరమున కేఁగి తత్తనయునిం బొలకై వధియింపఁజేసి చె-",
        "చ్చెర నిజమూర్తి చూపి కృప చిప్పిల వానిఁ గృతార్థుఁ జేయవే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 37,
      "lines_telugu": [
        "దొరకొని చెప్పుగాల తలఁ ద్రొక్కి యొకించుక నంజు డెంగిటన్",
        "బొరసిన దప్పనంబొసఁగి పుక్కిటనీ ర్మెయిఁ జిల్కు బోయకున్",
        "సరగున మోక్షమిచ్చితఁట సజ్జనకోటుల కిచ్చు టబ్రమే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 38,
      "lines_telugu": [
        "ఇరుసతలోకము ల్మహిమ నేలెడు స్వామివి నిన్ను వాకిటన్",
        "దరలకయుండ గాపునిచి ధన్యతఁ జెందిన బాణదైత్యుఁ డే",
        "కరణిని నిన్ను మున్నెరవు గ్రాలఁగఁ బూజ యొనర్చెనో కదా",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 39,
      "lines_telugu": [
        "మెరమెర లేక నీవు మును మేదరిసెట్టియు బోయలెంకయున్",
        "బెరసుకులంపు చాకలియు బెట్టిన యోగిర మారగించితౌ",
        "సరిసరి నిన్ను నర్చనలు సల్పెడుచో నియమంబులేలయా",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 40,
      "lines_telugu": [
        "పురుడె గణింప భక్తసులభుండవు నీకు నిలింపులెల్ల కి-",
        "న్నరనరుఁ డెట్టు లర్చన లొనర్చెనొ కాని కడుం గడిందిగా",
        "సెరబడి చేసి వానికి విచిత్రధనాధిపతిత్వమివ్వవే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 41,
      "lines_telugu": [
        "గరళము కంఠమూలమున గట్టిగ దాల్చుట నీకు నంగదల్",
        "బరగునటంచు రుద్రపశుపత్యభిధానుఁ డెదం గలంగఁగా",
        "నొరిమెర నంగపీఠమున నుంచవె యాతని శాశ్వతంబుగాఁ",
        "జిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 42,
      "lines_telugu": [
        "విరసముతోడ నిన్ శిలల వ్రేసియు రోకటఁ గ్రుమ్మియున్ గృహాం-",
        "తరమునఁ గాపువెట్టియును సిద్ధముగా వెలివెట్టు కుంటిన-",
        "ల్దిరగఁగఁ జేసినట్టి ఘనులే తగుభక్తవరేణ్యులైరి మేల్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 43,
      "lines_telugu": [
        "సురపతి వేణువుం గలిమికొమ్మమగండు మృదంగవాద్య మం-",
        "బురుహభవుండు తాళమును పొత్తముముత్తవ వీణఁ బూనఁగా",
        "హరిసతి బాడినం జదల నద్భుతతాండవకేళి సల్పితౌ",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 44,
      "lines_telugu": [
        "ఉరగము లెమ్ములుం బునుక లుగ్రపిశాచములుం గళాసముల్",
        "గరళము కంఠమూలమున గట్టిగ నెప్పుడు గల్గియుండియున్",
        "బరమశివాకృతిం బొలుచు భద్రములిచ్చెద వబ్బురం బహా",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 45,
      "lines_telugu": [
        "ఇరవుగ నెల్లలోకముల నేలెడు స్వామివి నీవు కూర్మితో",
        "దొరతనమెల్లఁ బో కడచి తుచ్ఛపుజాలరిపూపకన్నియన్",
        "శిరమునఁ బెట్టుకొంటివఁట చిత్రములౌర భవద్విలాసముల్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 46,
      "lines_telugu": [
        "హరుఁడు మురారి యబ్జభవుఁ డాఢ్యులటంచు పురందరుండు దే-",
        "వర యనుచు న్విభావసుఁడు వహ్నియు వేల్పులటంచు నెంత్రు బు-",
        "ద్ధిరహితమానవు ల్పశుపతిత్వము నీయెడఁ గల్గుటెన్నకే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 47,
      "lines_telugu": [
        "సరవి విధాతరూపమున సర్వచరాచరముల్ సృజించి శ్రీ-",
        "హరివయి బ్రోదిచేసి నిటలాక్షుఁడవై యడఁగింపుచుందు వ-",
        "బ్బురముగ నీవెకా జననపోషణనాశనకర్త వారయన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 48,
      "lines_telugu": [
        "శరనిధికన్యనాగ హిమశైలతనూజయనంగ వాణినాఁ",
        "బరగు వధూట్లఁ గూడి భవపాలననాశము లోలిఁ జేయుచున్",
        "హరిహరధాతృమూర్తి వగు నాఢ్యు నినుం గనుగొందు నీశ్వరా",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 54,
      "lines_telugu": [
        "పురుషులలోన విప్రుఁడును పుష్పకదంబములోన జాజియున్",
        "దరువులలోన రావియును దానచయంబుల నన్నదానమున్",
        "ధరణిఁ బ్రశస్తిఁ గన్న ప్రియదైవములం దధికుండ వీవయా",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 55,
      "lines_telugu": [
        "పరుసము సోకి లోహము శుభస్థితి బంగరమైన రీతి స-",
        "ద్గురుకరుణానిరీక్షణ మకుంఠితలీల నొకింత సోకినన్",
        "నరుఁడు మహాత్ముఁడై బుధజనస్తుతుఁడై నినుఁ జెందుఁబో తుదిన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 56,
      "lines_telugu": [
        "అరయఁగ నీరబుద్బుదములట్ల నశించుచునుండు మేనులున్",
        "శరధితరంగమాలికల చందమునం గనుపట్టు ఠీవులున్",
        "స్థిరమని నమ్మి నిన్గొలువనేరక రిత్త నశింతురౌ ఖలుల్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 57,
      "lines_telugu": [
        "పొరిఁబొరిఁ పుణ్యభూములకు బోవఁగనేలఁ గడు న్దపోమహా-",
        "ధ్వరము లొనర్చనేల యుపవాసములన్ గృశియింపనేటికిన్",
        "హరహర యంచు నొక్కతరి నాడినఁజాలు నఘప్రశాంతికై",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 58,
      "lines_telugu": [
        "తరణిసుధామయూఖవసుధాయజమానసమీరణానలాం-",
        "బరజలమూర్తివైన నిను భక్తిఁ దలంచినవారి కెందులన్",
        "దిరుగఁగనేల యే శిలల నిచ్చలుఁ గోరి భజింపనేలయా",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 59,
      "lines_telugu": [
        "సరవి చతుశ్రుతు ల్నిఖిలశాస్త్రపురాణకథారహస్యముల్",
        "విరివిగ నిచ్చనిచ్చలును విందుముగాని తలంచిచూడ మా",
        "గురుచరణంబులాన నినుఁ గొల్వక యేరికి ముక్తి లేదయా",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 60,
      "lines_telugu": [
        "గరుడముఁ గన్న పన్నగనికాయములట్ల మృగేంద్రుఁ గన్న కుం-",
        "జరములకైవడిన్ దురితసంఘములెల్లఁ దొలంగి పారుచో",
        "నరుఁడొకచో ననాస్థనయినం భవదాహ్వయ ముచ్చరించినన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 61,
      "lines_telugu": [
        "ధరణిసురు న్వధించిన మదంబున గోనిధనంబొనర్చినన్",
        "గురుసతిఁ గూడినన్ మధువుఁ గ్రోలిన హేమము మ్రుచ్చలించినన్",
        "దొరకొను పాతకంబు లొకతూరి శివా యనినన్ దొలంగుఁబో",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 62,
      "lines_telugu": [
        "గురుహరిణేక్షణామణినిఁ గూడిన దుష్కలుషాత్ముఁ జంద్రునిన్",
        "శిరమునఁ బెట్టుకొంటివఁట చెప్పఁగ నబ్రమయారె మేలుమే-",
        "ల్గురుతరభక్తితోడ నినుఁ గొల్చినవారి కిఁకేటిపాపముల్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 63,
      "lines_telugu": [
        "దురితము లేమిసేయు గ్రహదోషపిశాచరుజామృగోరగో-",
        "త్కరభయమేల కల్గు నృపతస్కరవహ్నిభయంబులే ప్రియం",
        "బెరయు నరుం డొకప్డు నినుఁ బేర్కొని నెమ్మది సంస్మరించినన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 64,
      "lines_telugu": [
        "అరదము లందలంబులు హయంబులు రత్నవిభూషణంబు లం-",
        "బరములు చామరంబులు ద్విపంబులు నాదిగఁ గల్గు ఠీవులు-",
        "న్బొరసెడువారు మిమ్ము మునుఁ బూజయొనర్చినవారె కారయా",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 65,
      "lines_telugu": [
        "వెరవిరవార నేపగిది వేఁడినఁ గానియు నియ్యలేని ము-",
        "ష్కరనరనాయకాధముల సావడులం బడి ప్రేలువారికిన్",
        "నిరతకృపార్ద్రదృష్టిమెయి నీవిడ కన్యుఁ డొసంగఁజాలునే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 66,
      "lines_telugu": [
        "సరయువు గృష్ణ నర్మదయు జాహ్నవి బాహుద తుంగభద్ర భా-",
        "స్కరసుతయు న్సరస్వతియు గౌతమియుం మొదలైన దివ్యని-",
        "ర్ఝరులను మున్గు పుణ్య మొకసారె శివా యనినన్ లభించుఁబో",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 67,
      "lines_telugu": [
        "ధర శ్రుతిమంత్రకోటికిఁ ప్రధానము నాగమమాతయైన య-",
        "గ్గురుతరమంత్రరాజమునకుం బతి వీవని లోగణింపకే",
        "వెకవరి కొల్తురౌ ఖలులు వెంగళులై కుఱకుఱ్ఱవేల్పులన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 68,
      "lines_telugu": [
        "హరువులు దీర్ప నీవు హృదయంబున నెప్పుడు గల్గియుండఁగా",
        "వెరవరి యందు నందులకు వేరడులై చనుచుంద్రు పామరుల్",
        "నెరయఁగ వెన్న చేతినిడి నేతికి ద్రిమ్మరు కైవడిం గటా!",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 69,
      "lines_telugu": [
        "ఉరగము గాలిఁ గ్రోలి గుహనుండదె యాకులు నించుకోనల-",
        "న్దిరుగదె మేఁక నీళ్ల వెనుదీయకఁ గృంకదె కప్ప యెవ్వరే-",
        "కరణిఁ జరించుచున్న నినుఁ గన్గొనకున్నఁ బరంబు లేదుగా",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 70,
      "lines_telugu": [
        "హరహర! మేరుభూధరమునంత పదార్థము సంగ్రహించిన-",
        "న్సురనగరాభిపత్యము త్రిశుద్ధిగ నబ్బిన రంభయంత సుం-",
        "దరి నిజభార్యయైన మది దార్కొను తృష్ణ యడంగదేరికిన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 71,
      "lines_telugu": [
        "బురుదను హాళితో నురెడిపుర్వు మెలంగుచునుండి యెప్పుడు-",
        "న్బురుద యొకింతయైనఁ దనుఁ బొందకయుండ మెలంగునట్లు నే-",
        "ర్పరి గృహమేధియయ్యు భవబంధమునంటక నిన్నుఁ జెందుఁబో",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 72,
      "lines_telugu": [
        "ఒరుల భజింపఁబోడుగద యొక్కపుడు న్నినుఁగొల్చు మేటి భా-",
        "స్వరసరసామ్రభూరుహలసత్కిసలానుభవానుమోదియౌ",
        "పరభృతరాజమెందు నొకపట్టున వేములఁ జేరనేర్చునే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 73,
      "lines_telugu": [
        "సరవిని జీవనార్థముగ చర్మసితాభసితాక్షమాల లే",
        "నరుడు ధరించు కైతవమునన్ భువినాతఁ డశేషధారుణీ-",
        "భరణధురీణప్రచురభాగ్యసమన్వితుఁడై చెలంగుఁబో",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 74,
      "lines_telugu": [
        "సురచిరభక్తితోడ మనుజుం డొక బిల్వదళం బొకప్డు నీ",
        "శిరమున నుంచెనేని యది సింధురసైంధవచామరధ్వజాం-",
        "బరమణిభూషణాది విభవస్ఫురణ న్గనుపట్టి యుండుఁబో",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 75,
      "lines_telugu": [
        "నరుఁ డొకనాఁడు నీ నగరు నంగనఁ బట్టి విచిత్రఘంటికో-",
        "త్కరరవమాలకించిన నతండు వినం డెపుడున్ కృతాంతకా-",
        "సరగళఘంటికావ్రజవిశంకటసాంద్రఘణంఘణధ్వనుల్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 76,
      "lines_telugu": [
        "దురదుర జాగి మర్త్యుఁ డొకతూరె సమంచిత తావకీన మం-",
        "దిరమునకుం బ్రదక్షిణ మతిప్రమదంబునఁ జేసెనేని య-",
        "ప్పురుషుఁడు శేషభూభువనపోషణధూర్వహుడై విరాజిలున్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 77,
      "lines_telugu": [
        "తిరమున నీ నివేశమున దీప మొకానొకనాఁ డొకింత బం-",
        "ధురమతి నిడ్డ ధన్యుఁడు చతుర్ముఖముఖ్యనిలింపమాన్యుఁడై",
        "నిరుపమ తావకీన పద నిత్యసుఖోన్నతుల చెలంగుఁబో",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 78,
      "lines_telugu": [
        "కరతలతాళవృంతములుఁ గ్రమ్మఁగ నెవ్వఁడు తావకాలయా-",
        "జిరమున నాఁడు నాతఁడు వసించు విరాజితరాజతావనీ-",
        "ధరశిఖరాగ్రరత్నసముదంచితకాంచనసౌధవీధులన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 79,
      "lines_telugu": [
        "పరిచితి మీఱ మీ శిరముపై పురిసెండు జలంబొకప్పుఁ డా-",
        "దరమునఁ జిల్కు బల్లిదుఁడు తథ్యముగా నఖిలాఘదూరుఁడై",
        "ధరఁ గల పుణ్యతీర్థములఁ దప్పకఁ గ్రుంకు ఫలంబుఁ జేకొనున్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 80,
      "lines_telugu": [
        "బెరసిన వేడ్క యుల్లమునఁ పిక్కటిల న్మనుజుండు నీకుఁ గొ-",
        "వ్విరిసరమొక్క టచ్చపువివేకముతోడ నొసంగిన న్బురం-",
        "దరధరణీరుహప్రసవదామవిభూషితుఁడై చెలంగుఁబో",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 81,
      "lines_telugu": [
        "కరయుగమెత్తి నీకుఁ గుతుకంబున మొక్కునతండు శేషభూ-",
        "వరమకుటాగ్రరత్నసమవాయసమగ్రవిభాసముల్లస-",
        "చ్చరణసరోజుఁడై వివిధసంపదలం గొదలేక యుండుఁబో",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 82,
      "lines_telugu": [
        "తొరలెడు భక్తిఁ గప్పురపు ధూపము నీకు జనుం డొసంగుచో",
        "గొరగొర వానిమేనఁ గల ఘోరతరాఘపిశాచసంఘముల్",
        "బరువడి కూయి వెట్టుచును బారి చనుంగద తత్క్షణంబునన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 83,
      "lines_telugu": [
        "పరునిఁ బరేశు భక్తజనపాలనశీలు ననంతు నాద్యు న-",
        "క్షరు నపవర్గదాయకు జగన్మయు నద్వయు నప్రమేయు నం-",
        "బురుహభవాండభాండపరిపూర్ణపిచండుఁ దలంతు నిన్మదిన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 84,
      "lines_telugu": [
        "హరునకు వందనంబు ఫణిహారునకు న్శరణ్యార్థి దేవతా-",
        "వరదునకుం జొహారు పురవైరికి మ్రొక్కు నగేంద్రజామనో-",
        "హరునకు జోత యంచు ననయంబును నీకు నమస్కరించెదన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 85,
      "lines_telugu": [
        "దిరమున స్నానసంధ్యలును దేవ సపర్యలు సువ్రతంబులు-",
        "న్గురుభజనాదికంబులు నకుంఠితభక్తి నొనర్పనేర నీ",
        "చరణము లాశ్రయించితి నిజంబుగ నన్నిక నెట్లు బ్రోచెదో",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 86,
      "lines_telugu": [
        "గురుఁడవు బాంధవుండవు సఖుండవు తల్లివి దండ్రి వన్న వీ-",
        "శ్వరుఁడవు దాత వాప్తుఁడవు సర్వము నీవె యటంచు నమ్మితి-",
        "న్వరదుఁడవై కృపారసము వావిరి నాపయిఁ జిల్కి బ్రోవవే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 87,
      "lines_telugu": [
        "కెరలెడు ఘోరపాపతతికి న్మదిఁ గంపిలి యేయుపాయమున్",
        "దొరకక యొక్క పెన్వెరవు దోచిన నుబ్బుచు నిబ్బరంబుగా",
        "హరహర యంచుఁ బల్కితి నహా! దురితంబులు వీడి పారెఁబో",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 88,
      "lines_telugu": [
        "దొరకెను నాకు భాగ్యమున దుస్సహదండధరప్రచండకిం-",
        "కరపటుదర్పసంహరణకారణమై యయిదక్షరంబులు-",
        "న్బరగిన మంత్రరాజము సుపర్వులకైనఁ దలంక నేనిఁకన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 89,
      "lines_telugu": [
        "గిరిశ నమోస్తు యోగిజనగేయ నమోస్తు మహోగ్రదోషసం-",
        "హరణ నమోస్తు భోగికులహార నమోస్తు సమస్తదేవతా-",
        "చరణ నమోస్తు తే యనుచు సారెకుఁ గోరి నమస్కరించెదన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 90,
      "lines_telugu": [
        "వరద పరాకు భక్తజనవంద్య పరాకు సమస్తపాపసం-",
        "హరణ పరాకు భక్తనివహావహదక్ష పరాకు యోగిహృ-",
        "శ్చరణ పరాకు సేయకిఁక సయ్యన నా మనవాలకించవే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 91,
      "lines_telugu": [
        "పరవనితా పరాస్థ నరపాలకసేవలయందుఁ గోరికల్",
        "దొరలఁగనీక నీ చరణతోయజభక్తియు సూనృతోక్తి యె-",
        "వ్వరికినిఁ గీడు సేయమియు వాలెము నా కొనఁగూర్చి బ్రోవవే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 92,
      "lines_telugu": [
        "మురిపెముతోడ నక్షుసరము ల్భసితంబు ధరించినాఁడ మ-",
        "ద్గురువరదత్తమై సకలదోషములన్ దొలఁగించు ద్వాదశా-",
        "క్షరి జపియించినాఁడ కలుషంబులు నాకిఁకఁ గల్గుటెట్లయా",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 93,
      "lines_telugu": [
        "మురువుగ నక్షమాలయును మోదికఁ బూనితి భూతి దాల్చితిన్",
        "స్మరణగ నైదువర్ణముల మంత్రము వేమరు నుచ్చరించితిన్",
        "దురితపిశాచముల్ దొరగి దూరముగా జనకుండుటెట్లికన్",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 94,
      "lines_telugu": [
        "గురువరభక్తి మీఱ మిముఁ గొల్చినవాఁడనటంచుఁ దద్దయున్",
        "గరువముతోడ నేను కృతకర్మము లెవ్వియుఁ జేయనైతి దు-",
        "ర్భరదురితాత్ముఁడంచును దిరస్కృతిఁ జేయక నన్నుఁ బ్రోవవే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 95,
      "lines_telugu": [
        "ఒరిమెఁ గవీంద్రుఁ డేమెఱుఁగునో యని దర్శనమియ్యనోడి బ-",
        "ల్దొరలును మూలనీగుదురు లోభమున న్నిను నే మఱేమియు-",
        "న్వరములు వేడ నాకిపుడు వైళము దర్శనమియ్యరాగదే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 96,
      "lines_telugu": [
        "నర పశు పక్ష్మి వేఁట మృగ నాగ ఝషాదిక జంతుయోనుల-",
        "న్బొరిఁబొరి నెన్నిమార్లు మును పుట్టితినో యెఱుఁగ న్మహాఘనుల్",
        "హరు నినుఁ గొల్చు భాగ్య మిపుఁ డబ్బెనికే క్రియఁ బ్రోచెదో సుమీ",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 97,
      "lines_telugu": [
        "ఒరుల నుతింపఁజాలఁ గలుషౌఘమహాదహనాగ్నికీలయై",
        "బరగుచుఁ గామితార్థము లపారముగా నిడు నీదు నామసం-",
        "స్మరణ యహర్నిశంబును బ్రశస్తిగ నాకొనరించి బ్రోవవే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 98,
      "lines_telugu": [
        "కరిముఖ నందిభృంగిరిటికాశిసముద్భవ కాలభైరవా-",
        "ద్యురు బలవన్మహాప్రమథయోధవరేణ్యులు గొల్వ ధారుణీ-",
        "ధరసుతఁ గూడి నాకిపుడు తావక మోహనమూర్తిఁ జూపవే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 99,
      "lines_telugu": [
        "సరభసలీల నొక్కనిమిషంబును నిన్భజియింపలేక బల్",
        "దెరవుల దుర్విచారములఁ ద్రిమ్మరుచున్నది యెన్ని చెప్పిన-",
        "న్మరలదు పాపజాతిమతి నాకిపు డంకెము గాదికెట్లయా",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 100,
      "lines_telugu": [
        "అరయఁగ నే నహర్నిశము నాఁడెడు వాక్యములెల్లఁ తావక",
        "స్ఫురణగఁ జిత్తగించి కలుషప్రకరంబులఁ బారఁదోలి నీ",
        "చరణసరోజభక్తి కొనసాగఁగఁజేపీ సముద్ధరింపవే",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    },
    {
      "id": 101,
      "lines_telugu": [
        "ఇరవగు భక్తితోడ జనుఁ డీశతకంబుఁ బఠించిన న్సమా-",
        "దరమున వ్రాసిన న్వినినఁ దప్పవుగా వివిధేష్టభోగముల్",
        "ధర భుజియించి యా తుదిని తావక దివ్యపదంబుఁ జేరుఁబో",
        "చిరవిభవా! భవా! విజితచిత్తభవా! యభవా! మహాభవా!"
      ],
      "makutam_telugu": "చిరవిభవా! భవా! విజితచిత్తభవా! యభవా! మహాభవా!",
      "Chandassu": "చంపకమాల"
    }
  ]
}
