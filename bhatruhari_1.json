{
  "shatakam_title_telugu": "భర్తృహరి శతకము",
  "author_telugu": "భర్తృహరి",
  "year": null,
  "poems": [
    {
      "id": 1,
      "lines_telugu": [
        "బోద్ధారో మత్సర గ్రస్తాః ప్రభవః స్మయ దూషితాః",
        "అబోధోపహతాః చాన్యే జీర్ణమంగే సుభాషితమ్‌"
      ],
      "makutam_telugu": null,
      "Chandassu": ""
    },
    {
      "id": 2,
      "lines_telugu": [
        "అజ్ఞః సుఖమారాధ్యః సుఖతరమారాధ్యతే విశేషజ్ఞః",
        "జ్ఞానలవ దుర్విదగ్ధం బ్రహ్మాపి తం నరం న రంజయతి"
      ],
      "makutam_telugu": null,
      "Chandassu": ""
    },
    {
      "id": 3,
      "lines_telugu": [
        "ప్రసహ్య మణిముద్ధరేన్మకర వక్త్ర దంష్ట్రాంతరాత్‌",
        "సముద్రమపి సంతరేత్ప్రచలదూర్మి మాలాకులమ్‌",
        "భుజంగమపి కోపితం శిరసి పుష్పవద్ధారయేత్‌",
        "న తు ప్రతినివిష్ట మూర్ఖ జన చిత్తమారాధయేత్‌"
      ],
      "makutam_telugu": null,
      "Chandassu": ""
    },
    {
      "id": 4,
      "lines_telugu": [
        "లభేత సికతాసు తైలమపి యత్నతః పీడయన్‌",
        "పిబేచ్చ మృగ తృష్ణికాసు సలిలం పిపాసార్దితః",
        "కదాచిదపి పర్యటన్‌ శశ విషాణమాసాదయేత్‌",
        "న తు ప్రతినివిష్ట మూర్ఖ జనచిత్తమారాధయేత్‌"
      ],
      "makutam_telugu": null,
      "Chandassu": ""
    },
    {
      "id": 5,
      "lines_telugu": [
        "వ్యాళం బాల మృణాల తంతుభిరసౌ రోద్ధుం సముజ్జృంభతే",
        "భేత్తుం వజ్రమణిం శిరీషకుసుమ ప్రాంతేన సన్నహ్యతి",
        "మాధుర్యం మధుబిందునా రచయితుం క్షారాంబుధే రీహతే",
        "మూర్ఖాన్యః ప్రతినేతు మిచ్ఛతి బలాత్సూక్తైః సుధా స్యందిభిః"
      ],
      "makutam_telugu": null,
      "Chandassu": ""
    },
    {
      "id": 6,
      "lines_telugu": [
        "స్వాయత్త మేకాంతహితం విధాత్రా",
        "వినిర్మితం ఛాదనమజ్ఞతాయాః",
        "విశేషతః సర్వ విదాం సమాజే",
        "విభూషణం మౌనమపండితానామ్‌"
      ],
      "makutam_telugu": null,
      "Chandassu": ""
    },
    {
      "id": 7,
      "lines_telugu": [
        "యదా కించిద్‌జ్ఞోఽహం ద్విప ఇవ మదాంధః సమభవం",
        "తదా సర్వజ్ఞోఽస్మీత్యభవ దవలిప్తం మమ మనః",
        "యదా కించిత్కించిద్బుధజన సకాశాదవగతం",
        "తదా మూర్ఖోఽస్మీతి జ్వర ఇవ మదో మే వ్యపగతః"
      ],
      "makutam_telugu": null,
      "Chandassu": ""
    },
    {
      "id": 8,
      "lines_telugu": [
        "కృమి కుల చిత్తం లాలా క్లిన్నం విగంధి జుగుప్సితం",
        "నిరుపమ రసం ప్రీత్యా ఖాదన్ఖరాస్థి నిరామిషమ్‌",
        "సురపతిమపి శ్వా పార్శ్వస్థం విలోక్య న శంకతే",
        "న హి గణయతి క్షుద్రో జంతుః పరిగ్రహ ఫల్గుతామ్‌"
      ],
      "makutam_telugu": null,
      "Chandassu": ""
    },
    {
      "id": 9,
      "lines_telugu": [
        "శిరః శార్వం స్వర్గాత్పశుపతి శిరస్తః క్షితిధరం",
        "మహీధ్రాదుత్తుంగాదవనిమవనేశ్చాపి జలధిమ్‌",
        "అధో గంగా సేయం పదముపగతా స్తోకమథవా",
        "వివేక భ్రష్టానాం భవతి వినిపాతః శతముఖః"
      ],
      "makutam_telugu": null,
      "Chandassu": ""
    },
    {
      "id": 10,
      "lines_telugu": [
        "శక్యో వారయితుం జలేన హుతభుక్ఛత్రేణ సూర్యాతపో",
        "నాగేంద్రో నిశితాంకుశేన సమదో దండేన గౌర్గర్దభః",
        "వ్యాధిర్భేషజ సంగ్రహైశ్చ వివిధైర్మంత్ర ప్రయోగైర్విషం",
        "సర్వస్యౌషధమస్తి శాస్త్ర విహితం మూర్ఖస్య నాస్త్యౌషధమ్‌"
      ],
      "makutam_telugu": null,
      "Chandassu": ""
    },
    {
      "id": 11,
      "lines_telugu": [
        "శాస్త్రోపస్కృత శబ్ద సుందర గిరః శిష్య ప్రదేయాగమా",
        "విఖ్యాతాః కవయో వసంతి విషయే యస్య ప్రభోర్నిర్ధనాః",
        "తజ్జాడ్యం వసుధాదిపస్య సుధియస్త్వర్థం వినాఽపీశ్వరాః",
        "కుత్స్యాః స్యుః కుపరీక్షకై ర్నమణయో యైరర్ఘతః పాతితాః"
      ],
      "makutam_telugu": null,
      "Chandassu": ""
    },
    {
      "id": 12,
      "lines_telugu": [
        "హర్తుర్యాతి న గోచరం కిమపి శం పుష్ణాతి యత్సర్వదాఽ",
        "ప్యర్థిభ్యః ప్రతిపాద్యమానమనిశం ప్రాప్నోతి వృద్ధిం పరామ్‌",
        "కల్పాంతేష్వపి న ప్రయాతి నిధనం విద్యాఖ్యమంతర్ధనం",
        "యేషాం తాన్ప్రతిమానముజ్ఝత నృపాః కస్తైః సహ స్పర్ధతే"
      ],
      "makutam_telugu": null,
      "Chandassu": ""
    },
    {
      "id": 13,
      "lines_telugu": [
        "పరిగత పరమార్థాన్‌ పండితాన్‌ మాఽవమంస్థాః",
        "తృణమివ లఘు లక్ష్మీర్నైవ తాన్‌ సంరుణద్ధి",
        "అభినవ మద రేఖా శ్యామ గండ స్థలానాం",
        "న భవతి బిసతంతుర్వారణం వారణానామ్‌"
      ],
      "makutam_telugu": null,
      "Chandassu": ""
    },
    {
      "id": 14,
      "lines_telugu": [
        "అంభోజినీ వన విహార విలాసమేవ",
        "హంసస్య హంతు నితరాం కుపితో విధాతా",
        "న త్వస్య దుగ్ధ జల భేద విధౌ ప్రసిద్ధాం",
        "వైదగ్ధ్య కీర్తిమపహర్తుమసౌ సమర్థః"
      ],
      "makutam_telugu": null,
      "Chandassu": ""
    },
    {
      "id": 15,
      "lines_telugu": [
        "కేయూరాణి న భూషయంతి పురుషం హారా న చంద్రోజ్జ్వలా",
        "న స్నానం న విలేపనం న కుసుమం నాలంకృతా మూర్ధజాః",
        "వాణ్యేకా సమలంకరోతి పురుషం యా సంస్కృతా ధార్యతే",
        "క్షీయంతేఽఖిల భూషణాని సతతం వాగ్భూషణం భూషణమ్‌"
      ],
      "makutam_telugu": null,
      "Chandassu": ""
    },
    {
      "id": 16,
      "lines_telugu": [
        "విద్యా నామ నరస్య రూపమధికం ప్రచ్ఛన్నగుప్తం ధనం",
        "విద్యా భోగకరీ యశః సుఖకరీ విద్యా గురూణాం గురుః",
        "విద్యా బంధుజనో విదేశ గమనే విద్యా పరా దేవతా",
        "విద్యా రాజసు పూజ్యతే న హి ధనం విద్యా విహీనః పశుః"
      ],
      "makutam_telugu": null,
      "Chandassu": ""
    },
    {
      "id": 17,
      "lines_telugu": [
        "క్షాంతిశ్చేత్కవచేన కిం కిమరిభిః క్రోధోఽస్తి చేద్దేహినాం",
        "జ్ఞాతిశ్చేదనలేన కిం యది సుహృద్దివ్యౌషధైః కిం ఫలమ్‌",
        "కిం సర్పైర్యది దుర్జనాః కిము ధనైర్విద్యాఽనవద్యా యది",
        "వ్రీడా చేత్కిము భూషణైః సుకవితా యద్యస్తి రాజ్యేన కిమ్‌"
      ],
      "makutam_telugu": null,
      "Chandassu": ""
    },
    {
      "id": 18,
      "lines_telugu": [
        "దాక్షిణ్యం స్వజనే దయా పరిజనే శాఠ్యం సదా దుర్జనే",
        "ప్రీతిః సాధుజనే నయో నృపజనే విద్వజ్జనే చార్జవమ్‌",
        "శౌర్యం శత్రుజనే క్షమా గురుజనే కాంతాజనే ధృష్టతా",
        "యే చైవం పురుషాః కళాసు కుశలాస్తేష్వేవ లోక స్థితిః"
      ],
      "makutam_telugu": null,
      "Chandassu": ""
    },
    {
      "id": 19,
      "lines_telugu": [
        "జాడ్యం ధియో హరతి సించతి వాచి సత్యం",
        "మానోన్నతిం దిశతి పాపమపాకరోతి",
        "చేతః ప్రసాదయతి దిక్షు తనోతి కీర్తిం",
        "సత్సంగతిః కథయ కిం న కరోతి పుంసామ్‌"
      ],
      "makutam_telugu": null,
      "Chandassu": ""
    },
    {
      "id": 20,
      "lines_telugu": [
        "జయంతి తే సుకృతినో రస సిద్ధాః కవీశ్వరాః",
        "నాస్తి తేషాం యశఃకాయే జరామరణజం భయమ్‌"
      ],
      "makutam_telugu": null,
      "Chandassu": ""
    },
    {
      "id": 21,
      "lines_telugu": [
        "క్షుత్క్షామోఽపి జరాకృశోఽపి శిథిలప్రాయోఽపి కష్టాం దశామ్‌",
        "ఆపన్నోఽపి విపన్న దీధితిరపి ప్రాణేషు నశ్యత్స్వపి",
        "మత్తేభేంద్ర విభిన్న కుంభ పిశిత గ్రాసైక బద్ధ స్పృహః",
        "కిం జీర్ణం తృణమత్తి మాన మహతామగ్రేసరః కేసరీ"
      ],
      "makutam_telugu": null,
      "Chandassu": ""
    },
    {
      "id": 22,
      "lines_telugu": [
        "స్వల్ప స్నాయు వసావసేక మలినం నిర్మాంసమప్యస్థి గోః",
        "శ్వా లబ్ధ్వా పరితోషమేతి న తు తత్తస్య క్షుధా శాంతయే",
        "సింహో జంబుకమంకమాగతమపి త్యక్త్వా నిహంతి ద్విపం",
        "సర్వః కృచ్ఛ్రగతోఽపి వాంఛతి జనః సత్త్వానురూపం ఫలమ్‌"
      ],
      "makutam_telugu": null,
      "Chandassu": ""
    },
    {
      "id": 23,
      "lines_telugu": [
        "లాంగూల చాలనమధశ్చరణావఘాతం",
        "భూమౌ నిపత్య వదనోదర దర్శనం చ",
        "శ్వా పిండదస్య కురుతే గజ పుంగవస్తు",
        "ధీరం విలోకయతి చాటు శతైశ్చ భుంక్తే"
      ],
      "makutam_telugu": null,
      "Chandassu": ""
    },
    {
      "id": 24,
      "lines_telugu": [
        "పరివర్తిని సంసారే మృతః కో వా న జాయతే",
        "స జాతో యేన జాతేన యాతి వంశః సమున్నతిమ్‌"
      ],
      "makutam_telugu": null,
      "Chandassu": ""
    },
    {
      "id": 25,
      "lines_telugu": [
        "కుసుమ స్తబకస్యేవ ద్వయీ వృత్తిర్మనస్వినః",
        "మూర్ధ్ని వా సర్వలోకస్య శీర్యతే వన ఏవ వా"
      ],
      "makutam_telugu": null,
      "Chandassu": ""
    },
    {
      "id": 26,
      "lines_telugu": [
        "సంత్యన్యేఽపి బృహస్పతి ప్రభృతయః సంభావితాః పంచషాః",
        "తాన్ప్రత్యేష విశేష విక్రమ రుచీ రాహుర్న వైరాయతే",
        "ద్వావేవ గ్రసతే దివాకర నిశా ప్రాణేశ్వరౌ భాస్కరౌ",
        "భ్రాతః పర్వణి పశ్య దానవపతిః శీర్షావశేషాకృతిః"
      ],
      "makutam_telugu": null,
      "Chandassu": ""
    },
    {
      "id": 27,
      "lines_telugu": [
        "వహతి భువన శ్రేణిం శేషః ఫణాఫలక స్థితాం",
        "కమఠ పతినా మధ్యే పృష్ఠం సదా స చ ధార్యతే",
        "తమపి కురుతే క్రోడాధీనం పయోధి రనాదరాత్‌",
        "అహహ మహతాం నిఃసీమానశ్చరిత్ర విభూతయః"
      ],
      "makutam_telugu": null,
      "Chandassu": ""
    },
    {
      "id": 28,
      "lines_telugu": [
        "వరం ప్రాణోచ్ఛేదః సమదమఘవన్ముక్త కులిశ",
        "ప్రహారై రుద్గచ్ఛద్బహుల దహనోద్గార గురుభిః",
        "తుషారాద్రేఃసూనో రహహ పితరి క్లేశ వివశే",
        "న చాసౌ సంపాతః పయసి పయసాం పత్యురుచితః"
      ],
      "makutam_telugu": null,
      "Chandassu": ""
    },
    {
      "id": 29,
      "lines_telugu": [
        "యదచేతనోఽపి పాదైః స్పృష్టః ప్రజ్వలతి సవితు రినకాంతః",
        "తత్తేజస్వీ పురుషః పరకృతనికృతిం కథం సహతే"
      ],
      "makutam_telugu": null,
      "Chandassu": ""
    },
    {
      "id": 30,
      "lines_telugu": [
        "సింహః శిశురపి నిపతతి మద మలిన కపోల భిత్తిషు గజేషు",
        "ప్రకృతిరియం సత్త్వవతాం న ఖలు వయస్తేజసాం హేతుః"
      ],
      "makutam_telugu": null,
      "Chandassu": ""
    },
    {
      "id": 31,
      "lines_telugu": [
        "జాతిర్యాతు రసాతలం గుణ గణైస్తత్రాప్యధో గచ్ఛతాత్‌",
        "శీలం శైల తటాత్పతత్వభిజనః సందహ్యతాం వహ్నినా",
        "శౌర్యే వైరిణి వజ్రమాశు నిపతత్వర్థోఽస్తు నః కేవలం",
        "యేనైకేన వినా గుణస్తృణ లవ ప్రాయాః సమస్తా ఇమే"
      ],
      "makutam_telugu": null,
      "Chandassu": ""
    },
    {
      "id": 32,
      "lines_telugu": [
        "యస్యాస్తి విత్తం స నరః కులీనః",
        "స పండితః స శ్రుతవాన్గుణజ్ఞః",
        "స ఏవ వక్తా స చ దర్శనీయః",
        "సర్వే గుణాః కాంచనమాశ్రయంతి"
      ],
      "makutam_telugu": null,
      "Chandassu": ""
    },
    {
      "id": 33,
      "lines_telugu": [
        "దౌర్మంత్ర్యాన్నృపతిర్వివశ్యతి యతిః సంగాత్సుతో లాలనాత్‌",
        "విప్రోఽనధ్యయనాత్కులం కుతనయాచ్ఛీలం ఖలోపాసనాత్‌",
        "హ్రీర్మద్యా దనవేక్షణాదపి కృషిః స్నేహః ప్రవాసాశ్రయాన్‌",
        "మైత్రీ చాప్రణయాత్సమృద్ధిరనయాత్త్యాగ ప్రమాదాద్ధనమ్‌"
      ],
      "makutam_telugu": null,
      "Chandassu": ""
    },
    {
      "id": 34,
      "lines_telugu": [
        "దానం భోగో నాశస్తిస్రో గతయో భవంతి విత్తస్య",
        "యో న దదాతి న భుంక్తే తస్య తృతీయా గతిర్భవతి"
      ],
      "makutam_telugu": null,
      "Chandassu": ""
    },
    {
      "id": 35,
      "lines_telugu": [
        "మణిః శాణోల్లీఢః సమర విజయీ హేతి దళితో",
        "మదక్షీణో నాగః శరది సరితః శ్యాన పులినాః",
        "కలా శేషశ్చంద్రః సురత మృదితా బాలవనితా",
        "తనిమ్నా శోభంతే గళితవిభవా శ్చార్థిషు నరాః"
      ],
      "makutam_telugu": null,
      "Chandassu": ""
    },
    {
      "id": 36,
      "lines_telugu": [
        "పరిక్షీణః కశ్చిత్‌ స్పృహయతి యవానాం ప్రసృతయే",
        "స పశ్చాత్సంపూర్ణః కలయతి ధరిత్రీం తృణ సమామ్‌",
        "అతశ్చానేకాంతా గురులఘుతయాఽర్థేషు ధనినామ్‌",
        "అవస్థా వస్తూని ప్రథయతి చ సంకోచయతి చ"
      ],
      "makutam_telugu": null,
      "Chandassu": ""
    },
    {
      "id": 37,
      "lines_telugu": [
        "రాజన్‌ దుధుక్షసి యది క్షితిధేను మేతాం",
        "తేనాద్య వత్సమివ లోకమముం పుషాణ",
        "తస్మింశ్చ సమ్యగనిశం పరిపోష్యమాణే",
        "నానా ఫలైః ఫలతి కల్పలతేవ భూమిః"
      ],
      "makutam_telugu": null,
      "Chandassu": ""
    },
    {
      "id": 38,
      "lines_telugu": [
        "సత్యాఽనృతా చ పరుషా ప్రియభాషిణీ చ",
        "హింస్రా దయాళురపి చార్థపరా వదాన్యా",
        "నిత్యవ్యయా ప్రచుర నిత్య ధనాగమా చ",
        "వారాంగనేవ నృపనీతి రనేకరీతిః"
      ],
      "makutam_telugu": null,
      "Chandassu": ""
    },
    {
      "id": 39,
      "lines_telugu": [
        "ఆజ్ఞా కీర్తిః పాలనం బ్రాహ్మణానాం",
        "దానం భోగో మిత్త్రసంరక్షణం చ ।",
        "యేషామేతే షడ్గుణా న ప్రవృత్తాః",
        "కోఽర్థస్తేషాం పార్థివోపాశ్రయేణ"
      ],
      "makutam_telugu": null,
      "Chandassu": ""
    },
    {
      "id": 40,
      "lines_telugu": [
        "యద్ధాత్రా నిజఫాలపట్టలిఖితం స్తోకం మహద్వా ధనం",
        "తత్ప్రాప్నోతి మరుస్థలేఽపి నితరాం మేరౌ చ నాతోఽధికమ్‌",
        "తద్ధీరో భవ విత్తవత్సు కృపణాం వృత్తిం వృథా మా కృథాః",
        "కూపే పశ్య పయోనిధావపి ఘటో గృహ్ణాతి తుల్యం జలమ్‌"
      ],
      "makutam_telugu": null,
      "Chandassu": ""
    },
    {
      "id": 41,
      "lines_telugu": [
        "అకరుణత్వమకారణ విగ్రహః",
        "పరధనే పరయోషితి చ స్పృహా",
        "సుజన బంధుజనేష్వసహిష్ణుతా",
        "ప్రకృతి సిద్ధమిదం హి దురాత్మనామ్‌"
      ],
      "makutam_telugu": null,
      "Chandassu": ""
    },
    {
      "id": 42,
      "lines_telugu": [
        "దుర్జనః పరిహర్తవ్యో విద్యయాఽలంకృతోఽపి సన్‌",
        "మణినా భూషితః సర్పః కిమసౌ న భయంకరః"
      ],
      "makutam_telugu": null,
      "Chandassu": ""
    },
    {
      "id": 43,
      "lines_telugu": [
        "జాడ్యం హ్రీమతి గణ్యతే వ్రతశుచౌ దంభః శుచౌ కైతవం",
        "శూరే నిర్ఘృణతా మునౌ విమతితా దైన్యం ప్రియాలాపిని",
        "తేజస్విన్యవలిప్తతా ముఖరతా వక్తవ్యశక్తిః స్థిరే",
        "తత్కో నామ గుణో భవేత్స గుణినాం యో దుర్జనైర్నాంకితః"
      ],
      "makutam_telugu": null,
      "Chandassu": ""
    },
    {
      "id": 44,
      "lines_telugu": [
        "లోభశ్చేదగుణేన కిం పిశునతా యద్యస్తి కిం పాతకైః",
        "సత్యం చేత్తపసా చ కిం శుచి మనో యద్యస్తి తీర్థేన కిమ్‌",
        "సౌజన్యం యది కిం బలేన మహిమా యద్యస్తి కిం మండనైః",
        "సద్విద్యా యది కిం ధనైరపయశో యద్యస్తి కిం మృత్యునా"
      ],
      "makutam_telugu": null,
      "Chandassu": ""
    },
    {
      "id": 45,
      "lines_telugu": [
        "శశీ దివసధూసరో గళితయౌవనా కామినీ",
        "సరో విగతవారిజం ముఖమనక్షరం స్వాకృతేః",
        "ప్రభు ర్ధనపరాయణః సతత దుర్గతిః సజ్జనో",
        "నృపాంగణ గతః ఖలో మనసి సప్తశల్యాని మే"
      ],
      "makutam_telugu": null,
      "Chandassu": ""
    },
    {
      "id": 46,
      "lines_telugu": [
        "న కశ్చిచ్చండ కోపానామ్‌ ఆత్మీయో నామ భూభుజామ్‌",
        "హోతారమపి జుహ్వానం స్పృష్టో దహతి పావకః"
      ],
      "makutam_telugu": null,
      "Chandassu": ""
    },
    {
      "id": 47,
      "lines_telugu": [
        "మౌనాన్మూకః ప్రవచన పటుర్వాచకో జల్పకో వా",
        "ధృష్టః పార్శ్వే భవతి చ వసన్‌ దూరతోఽప్యప్రగల్భః",
        "క్షాంత్యా భీరుర్యది న సహతే ప్రాయశో నాభిజాతః",
        "సేవాధర్మః పరమ గహనో యోగినామప్యగమ్యః"
      ],
      "makutam_telugu": null,
      "Chandassu": ""
    },
    {
      "id": 48,
      "lines_telugu": [
        "ఉద్భాసితాఖిల ఖలస్య విశృంఖలస్య",
        "ప్రోద్గాఢ విస్తృత నిజాధమ కర్మవృత్తేః",
        "దైవాదవాప్త విభవస్య గుణ ద్విషోఽస్య",
        "నీచస్య గోచర గతైః సుఖమాప్యతే కైః"
      ],
      "makutam_telugu": null,
      "Chandassu": ""
    },
    {
      "id": 49,
      "lines_telugu": [
        "ఆరంభ గుర్వీ క్షయిణీ క్రమేణ",
        "లఘ్వీ పురా వృద్ధి ముపైతి పశ్చాత్‌",
        "దినస్య పూర్వార్ధ పరార్ధ భిన్నా",
        "ఛాయేవ మైత్రీ ఖల సజ్జనానామ్‌"
      ],
      "makutam_telugu": null,
      "Chandassu": ""
    },
    {
      "id": 50,
      "lines_telugu": [
        "మృగ మీన సజ్జనానాం తృణ జల సంతోష విహిత వృత్తీనామ్‌",
        "లుబ్ధక ధీవర పిశునా నిష్కారణ మేవ వైరిణో జగతి"
      ],
      "makutam_telugu": null,
      "Chandassu": ""
    },
    {
      "id": 51,
      "lines_telugu": [
        "వాంఛా సజ్జనసంగతౌ పరగుణే ప్రీతిర్గురౌ నమ్రతా",
        "విద్యాయాం వ్యసనం స్వ యోషితి రతిర్లోకాపవాదాద్భయమ్‌",
        "భక్తిః శూలిని శక్తిరాత్మ దమనే సంసర్గ ముక్తిః ఖలైః",
        "యేష్వేతే నివసంతి నిర్మల గుణాస్తేభ్యో నమః కుర్మహే"
      ],
      "makutam_telugu": null,
      "Chandassu": ""
    },
    {
      "id": 52,
      "lines_telugu": [
        "విపది ధైర్యమథాభ్యుదయే క్షమా",
        "సదసి వాక్పటుతా యుధి విక్రమః",
        "యశసి చాభిరుచిర్వ్యసనం శ్రుతౌ",
        "ప్రకృతి సిద్ధమిదం హి మహాత్మనామ్‌"
      ],
      "makutam_telugu": null,
      "Chandassu": ""
    },
    {
      "id": 53,
      "lines_telugu": [
        "కరే శ్లాఘ్యస్త్యాగః శిరసి గురుపాద ప్రణయితా",
        "ముఖే సత్యా వాణీ విజయి భుజయోర్వీర్యమతులమ్‌",
        "హృది స్వచ్ఛా వృత్తిః శ్రుతిమధిగతం చ శ్రవణయోః",
        "వినాప్యైశ్వర్యేణ ప్రకృతి మహతాం మండనమిదమ్‌"
      ],
      "makutam_telugu": null,
      "Chandassu": ""
    },
    {
      "id": 54,
      "lines_telugu": [
        "ప్రాణాఘాతాన్నివృత్తిః పరధనహరణే సంయమః సత్యవాక్యం",
        "కాలే శక్త్యా ప్రదానం యువతిజనకథా మూకభావః పరేషామ్‌",
        "తృష్ణా స్రోతో విభంగో గురుషు చ వినయః సర్వ భూతానుకంపా",
        "సామాన్యః సర్వ శాస్త్రేష్వనుపహత విధిః శ్రేయసామేష పంథాః"
      ],
      "makutam_telugu": null,
      "Chandassu": ""
    },
    {
      "id": 55,
      "lines_telugu": [
        "సంపత్సు మహతాం చిత్తం భవే దుత్పలకోమలమ్‌",
        "ఆపత్సు చ మహాశైల శిలా సంఘాత కర్కశమ్‌"
      ],
      "makutam_telugu": null,
      "Chandassu": ""
    },
    {
      "id": 56,
      "lines_telugu": [
        "ప్రియా న్యాయ్యా వృత్తిర్మలినమసుభంగేఽప్యసుకరమ్‌",
        "త్వసంతో నాభ్యర్థ్యాః సుహృదపి న యాచ్యః కృశ ధనః ।",
        "విపద్యుచ్చైః ధైర్యం పదమనువిధేయం చ మహతాం",
        "సతాం కేనోద్దిష్టం విషమ మసిధారావ్రత మిదమ్‌"
      ],
      "makutam_telugu": null,
      "Chandassu": ""
    },
    {
      "id": 57,
      "lines_telugu": [
        "ప్రదానం ప్రచ్ఛన్నం గృహముపగతే సంభ్రమ విధిః",
        "ప్రియం కృత్వా మౌనం సదసి కథనం చాప్యుపకృతేః",
        "అనుత్సేకో లక్ష్మ్యాం నిరభిభవసారాః పరకథాః",
        "సతాం కేనోద్దిష్టం విషమ మసిధారావ్రత మిదమ్‌"
      ],
      "makutam_telugu": null,
      "Chandassu": ""
    },
    {
      "id": 58,
      "lines_telugu": [
        "సంతప్తాయసి సంస్థితస్య పయసో నామాపి న శ్రూయతే",
        "ముక్తాకారతయా తదేవ నలినీపత్రస్థితం దృశ్యతే",
        "అంతస్సాగర శుక్తిమధ్యపతితం తన్మౌక్తికం జాయతే",
        "ప్రాయే ణాధమమధ్యమోత్తమ జుషా మేవంవిధా వృత్తయః"
      ],
      "makutam_telugu": null,
      "Chandassu": ""
    },
    {
      "id": 59,
      "lines_telugu": [
        "యః ప్రీణయే త్సుచరితైః పితరం స పుత్రో",
        "యద్భర్తురేవ హితమిచ్ఛతి తత్కళత్రమ్‌",
        "తన్మిత్రమాపది సుఖే చ సమక్రియం య",
        "దేతత్త్రయం జగతి పుణ్యకృతో లభంతే"
      ],
      "makutam_telugu": null,
      "Chandassu": ""
    },
    {
      "id": 60,
      "lines_telugu": [
        "నమ్రత్వేనోన్నమంతః పరగుణ కథనైః స్వాన్గుణాన్ఖ్యాపయంతః",
        "స్వార్థాన్సంపాదయంతో వితత పృథుతరారంభ యత్నాః పరార్థే",
        "క్షాంత్యైవాక్షేప రూక్షాక్షర ముఖర ముఖా న్దుర్జనా న్దుఃఖయంతః",
        "సంతః సాశ్చర్యచర్యా జగతి బహుమతాః కస్య నాభ్యర్చనీయాః"
      ],
      "makutam_telugu": null,
      "Chandassu": ""
    },
    {
      "id": 61,
      "lines_telugu": [
        "భవంతి నమ్రాస్తరవః ఫలోద్గమైః",
        "నవాంబుభిర్దూరావలంబినో ఘనాః",
        "అనుద్ధతాః సత్పురుషాః సమృద్ధిభిః",
        "స్వభావ ఏవైష పరోపకారిణమ్‌"
      ],
      "makutam_telugu": null,
      "Chandassu": ""
    },
    {
      "id": 62,
      "lines_telugu": [
        "శ్రోత్రం శ్రుతేనైవ న కుండలేన",
        "దానేన పాణిర్న తు కంకణేన",
        "విభాతి కాయః కరుణ పరాణాం",
        "పరోపకారేణ న చందనేన"
      ],
      "makutam_telugu": null,
      "Chandassu": ""
    },
    {
      "id": 63,
      "lines_telugu": [
        "పద్మాకరం దినకరో వికచం కరోతి",
        "చంద్రో వికాసయతి కైరవ చక్రవాలమ్‌",
        "నాభ్యర్థితో జలధరోఽపి జలం దదాతి",
        "సంతః స్వయం పరహితే విహితాభియోగాః"
      ],
      "makutam_telugu": null,
      "Chandassu": ""
    },
    {
      "id": 64,
      "lines_telugu": [
        "ఏతే సత్పురుషాః పరార్థ ఘటకాః స్వార్థాన్‌ పరిత్యజ్య యే",
        "సామాన్యాస్తు పరార్థముద్యమ భృతః స్వార్థావిరోధేన యే",
        "తేఽమీ మానుష రాక్షసాః పరహితం స్వార్థాయ నిఘ్నంతి యే",
        "యే తు ఘ్నంతి నిరర్థకం పరహితం తే కే న జానీమహే"
      ],
      "makutam_telugu": null,
      "Chandassu": ""
    },
    {
      "id": 65,
      "lines_telugu": [
        "పాపాన్నివారయతి యోజయతే హితాయ",
        "గుహ్యం నిగూహతి గుణాన్ప్రకటీకరోతి",
        "ఆపద్గతం చ న జహాతి దదాతి కాలే",
        "సన్మిత్ర లక్షణమిదం ప్రవదంతి సంతః"
      ],
      "makutam_telugu": null,
      "Chandassu": ""
    },
    {
      "id": 66,
      "lines_telugu": [
        "క్షీరేణాత్మగతోదకాయ హి గుణా దత్తాః పురా తేఽఖిలా",
        "క్షీరోత్తాపమవేక్ష్య తేన పయసా స్వాత్మా కృశానౌ హుతః",
        "గంతుం పావకమున్మనస్తదభవ ద్దృష్ట్వా తు మిత్రాపదం",
        "యుక్తం తేన జలేన శామ్యతి సతాం మైత్రీ పునస్త్వీదృశీ"
      ],
      "makutam_telugu": null,
      "Chandassu": ""
    },
    {
      "id": 67,
      "lines_telugu": [
        "ఇతః స్వపితి కేశవః కులమితస్తదీయ ద్విషా",
        "మితశ్చ శరణార్థినాం శిఖరిణాం గణాః శేరతే",
        "ఇతోఽపి బడబానలః సహ సమస్త సంవర్తకై",
        "రహో వితతమూర్జితం భర సహం చ సింధోర్వపుః"
      ],
      "makutam_telugu": null,
      "Chandassu": ""
    },
    {
      "id": 68,
      "lines_telugu": [
        "జాతః కూర్మః స ఏకః పృథుభువనభరా యార్పితం యేన పృష్ఠం",
        "శ్లాఘ్యం జన్మధ్రువస్య భ్రమతి నియమితం యత్ర తేజస్విచక్రమ్‌",
        "సంజాతప్యర్థపక్షాః పరహితకరణే నోపరిష్టా న్న చాథో",
        "బ్రహ్మాండోదుంబరాంత ర్మశకవ దపరే జంతవో జాతనష్టాః"
      ],
      "makutam_telugu": null,
      "Chandassu": ""
    },
    {
      "id": 69,
      "lines_telugu": [
        "తృష్ణాం ఛింధి భజ క్షమాం జహి మదం పాపే రతిం మా కృథాః",
        "సత్యం బ్రూహ్యనుయాహి సాధుపదవీం సేవస్వ విద్వజ్జనమ్‌",
        "మాన్యాన్మానయ విద్విషోఽప్యనునయ ప్రఖ్యాపయ ప్రశ్రయం",
        "కీర్తిం పాలయ దుఃఖితే కురు దయా మేతత్సతాం చేష్టితమ్‌"
      ],
      "makutam_telugu": null,
      "Chandassu": ""
    },
    {
      "id": 70,
      "lines_telugu": [
        "మనసి వచసి కాయే పుణ్య పీయూష పూర్ణాః",
        "త్రిభువనముపకార శ్రేణిభిః ప్రీణయంతః",
        "పరగుణ పరమాణూన్పర్వతీకృత్య నిత్యం",
        "నిజహృది వికసంతః సంతి సంతః కియంతః"
      ],
      "makutam_telugu": null,
      "Chandassu": ""
    },
    {
      "id": 71,
      "lines_telugu": [
        "రత్నైర్మహాబ్ధే స్తుతుషుర్న దేవా",
        "న భేజిరే భీమ విషేణ భీతిమ్‌",
        "సుధాం వినా న ప్రరయుర్విరామం",
        "న నిశ్చితార్థాద్విరమంతి ధీరాః"
      ],
      "makutam_telugu": null,
      "Chandassu": ""
    },
    {
      "id": 72,
      "lines_telugu": [
        "ప్రారభ్యతే న ఖలు విఘ్నభయేన నీచైః",
        "ప్రారభ్య విఘ్ననిహతా విరమంతి మధ్యాః",
        "విఘ్నైః పునః పునరపి ప్రతిహన్యమానాః",
        "ప్రారబ్ధముత్తమ జనా న పరిత్యజంతి"
      ],
      "makutam_telugu": null,
      "Chandassu": ""
    },
    {
      "id": 73,
      "lines_telugu": [
        "క్వచిత్పృథ్వీశయ్యః క్వచిదపి చ పర్యంకశయనః",
        "క్వచిచ్ఛాకాహారః క్వచిదపి చ శాల్యోదన రుచిః",
        "క్వచిత్కంథాధారీ క్వచిదపి చ దివ్యాంబరధరో",
        "మనస్వీ కార్యార్థీ న గణయతి దుఃఖం న చ సుఖమ్‌"
      ],
      "makutam_telugu": null,
      "Chandassu": ""
    },
    {
      "id": 74,
      "lines_telugu": [
        "నిందంతు నీతి నిపుణా యది వా స్తువంతు",
        "లక్ష్మీః సమావిశతు గచ్ఛతు వా యథేష్టమ్‌",
        "అద్యైవ వా మరణమస్తు యుగాంతరే వా",
        "న్యాయ్యాత్పథః ప్రవిచలంతి పదం న ధీరాః"
      ],
      "makutam_telugu": null,
      "Chandassu": ""
    },
    {
      "id": 75,
      "lines_telugu": [
        "కాంతాకటాక్ష విశిఖా న ఖనంతి యస్య",
        "చిత్తం న నిర్దహతి కోప కృశానుతాపః",
        "కర్షంతి భూరి విషయాశ్చ న లోభ పాశైః",
        "లోక త్రయం జయతి కృత్స్నమిదం స ధీరః"
      ],
      "makutam_telugu": null,
      "Chandassu": ""
    },
    {
      "id": 76,
      "lines_telugu": [
        "కదర్థితస్యాపి హి ధైర్య వృత్తేః",
        "న శక్యతే ధైర్యగుణః ప్రమార్ష్టుమ్‌",
        "అధోముఖస్యాపి కృతస్య వహ్నేః",
        "నాధః శిఖా యాతి కదాచి దేవ"
      ],
      "makutam_telugu": null,
      "Chandassu": ""
    },
    {
      "id": 77,
      "lines_telugu": [
        "వరం తుంగా చ్ఛృంగా ద్గురుశిఖరిణః క్వాపి విషమే",
        "పతిత్వాఽయం కాయః కఠినదృషదంతే విదళితః ।",
        "వరం న్యస్తో హస్తః ఫణిపతిముఖే తీక్ష్ణదశనే",
        "వరం వహ్నౌ పాతస్త దపి న కృతః శీలవిలయః ।"
      ],
      "makutam_telugu": null,
      "Chandassu": ""
    },
    {
      "id": 78,
      "lines_telugu": [
        "వహ్నిస్తస్య జలాయతే జలనిధిః కుల్యాయతే తత్క్షణాన్‌",
        "మేరుః స్వల్ప శిలాయతే మృగపతిః సద్యః కురంగాయతే",
        "వ్యాలో మాల్య గుణాయతే విషరసః పీయూష వర్షాయతే",
        "యస్యాంగేఽఖిల లోక వల్లభతమం శీలం సమున్మీలతి"
      ],
      "makutam_telugu": null,
      "Chandassu": ""
    },
    {
      "id": 79,
      "lines_telugu": [
        "ఛిన్నోఽపి రోహతి తరుః క్షీణోఽప్యుపచీయతే పునశ్చంద్రః",
        "ఇతి విమృశంతః సంతః సంతప్యంతే న విప్లుతా లోకే"
      ],
      "makutam_telugu": null,
      "Chandassu": ""
    },
    {
      "id": 80,
      "lines_telugu": [
        "ఐశ్వర్యస్య విభూషణం సుజనతా శౌర్యస్య వాక్సంయమో",
        "జ్ఞాన స్యోపశమః శ్రుతస్య వినయో విత్తస్య పాత్రే వ్యయః",
        "అక్రోధ స్తపసః క్షమా ప్రభవితుర్ధర్మస్య నిర్వ్యాజతా",
        "సర్వేషామపి సర్వ కారణమిదం శీలం పరం భూషణమ్‌"
      ],
      "makutam_telugu": null,
      "Chandassu": ""
    },
    {
      "id": 81,
      "lines_telugu": [
        "నేతా యస్య బృహస్పతిః ప్రహరణం వజ్రం సురాః సైనికాః",
        "స్వర్గో దుర్గమనుగ్రహః ఖలు హరే రైరావణో వారణః",
        "ఇత్యాశ్చర్య బలాన్వితోఽపి బలభిద్భగ్నః పరైః సంగరే",
        "తద్వ్యక్తం నను దైవమేవ శరణం ధిగ్ధిగ్వృథా పౌరుషమ్‌"
      ],
      "makutam_telugu": null,
      "Chandassu": ""
    },
    {
      "id": 82,
      "lines_telugu": [
        "భగ్నాశస్య కరండ పిండిత తనోర్మ్లానేంద్రియస్య క్షుధా",
        "కృత్వాఖుర్వివరం స్వయం నిపతితో నక్తం ముఖే భోగినః",
        "తృప్తస్తత్పిశితేన సత్వరమసౌ తేనైవ యాతః పథా",
        "స్వస్థా స్తిష్ఠత దైవమేవ హి పరం వృద్ధౌ క్షయే కారణమ్‌"
      ],
      "makutam_telugu": null,
      "Chandassu": ""
    },
    {
      "id": 83,
      "lines_telugu": [
        "యథా కందుకపాతే నో త్పత త్యార్యః పత న్నపి ।",
        "తథా త్వనార్యః పతతి మృత్పిండపతనం యథా ॥"
      ],
      "makutam_telugu": null,
      "Chandassu": ""
    },
    {
      "id": 84,
      "lines_telugu": [
        "ఖర్వాటో దివసేశ్వరస్య కిరణైః సంతాడితో మస్తకే",
        "వాంఛన్దేశమనాతపం విధి వశాత్తాలస్య మూలం గతః",
        "తత్రాప్యస్య మహాఫలేన పతతా భగ్నం సశబ్దం శిరః",
        "ప్రాయో గచ్ఛతి యత్ర దైవహతక స్తత్రైవ యాంత్యాపదః"
      ],
      "makutam_telugu": null,
      "Chandassu": ""
    },
    {
      "id": 85,
      "lines_telugu": [
        "గజ భుజంగవిహంగమ బంధనమ్‌",
        "శశి దివాకరయోర్గ్రహ పీడనం ।",
        "మతిమతాం చ విలోక్య దరిద్రతాం",
        "విధిరహో బలవానితి మే మతిః"
      ],
      "makutam_telugu": null,
      "Chandassu": ""
    },
    {
      "id": 86,
      "lines_telugu": [
        "సృజతి తావదశేష గుణాకరం",
        "పురుష రత్నమలంకరణం భువః",
        "తదపి తత్క్షణ భంగి కరోతి చే",
        "దహహ కష్టమపండితతా విధేః"
      ],
      "makutam_telugu": null,
      "Chandassu": ""
    },
    {
      "id": 87,
      "lines_telugu": [
        "అయ మమృతనిధానం నాయకోఽప్యోషధీనాం",
        "శతభిషగనుయాతః శంభుమూర్ధ్నోఽవతంసః ।",
        "విరహయతి న చైవం రాజయక్ష్మా శశాంకం",
        "హతవిధిపరిపాకః కేన వా లంఘనీయః ॥"
      ],
      "makutam_telugu": null,
      "Chandassu": ""
    },
    {
      "id": 88,
      "lines_telugu": [
        "ప్రియసఖ విపద్దండాఘాత ప్రపాతపరంపరా",
        "పరిచయబలే చింతాచక్రే నిధాయ విధిః ఖలః ।",
        "మృదమివ బలాత్పిండీకృత్య ప్రగల్భకులాలవ",
        "ద్భ్రమయతి మనో నో జానీమః కి మత్ర విధాస్యతి ॥"
      ],
      "makutam_telugu": null,
      "Chandassu": ""
    },
    {
      "id": 89,
      "lines_telugu": [
        "విరమ విర మాయాసా దస్మా ద్దురధ్యవసాయతో",
        "విపది మహతాం ధైర్యధ్వంసం య దీక్షితు మీహసే ।",
        "అయి జడవిధే కల్పాపాయేఽప్యపేత నిజక్రమాః",
        "కులశిఖరిణః క్షుద్రా నైతే న వా జలరాశయః ॥"
      ],
      "makutam_telugu": null,
      "Chandassu": ""
    },
    {
      "id": 90,
      "lines_telugu": [
        "దైవేన ప్రభుణా స్వయం జగతి యద్యస్య ప్రమాణీకృతం",
        "తత్త స్యోపనమే న్మనా గపి మహా న్నైవాశ్రయః కారణమ్‌ ।",
        "సర్వాశాపరిపూరకే జలధరే వర్ష త్యపి ప్రత్యహం",
        "సూక్ష్మా ఏవ పతంతి చాతకముఖే ద్విత్రాః పయోబిందవః ॥"
      ],
      "makutam_telugu": null,
      "Chandassu": ""
    },
    {
      "id": 91,
      "lines_telugu": [
        "నమస్యామో దేవా న్నను హతవిధేస్తేఽపి వశగా",
        "విధిర్వంద్యః సోఽపి ప్రతినియత కర్మైక ఫలదః",
        "ఫలం కర్మాయత్తం యది కిమమరైః కిం చ విధినా",
        "నమస్తత్కర్మేభ్యో విధిరపి న యేభ్యః ప్రభవతి"
      ],
      "makutam_telugu": null,
      "Chandassu": ""
    },
    {
      "id": 92,
      "lines_telugu": [
        "బ్రహ్మా యేన కులాలవన్నియమితో బ్రహ్మాండ భాండోదరే",
        "విష్ణుర్యేన దశావతార గహనే క్షిప్తో మహా సంకటే",
        "రుద్రో యేన కపాల పాణి పుటకే భిక్షాటనం సేవతే",
        "సూర్యో భ్రామ్యతి నిత్యమేవ గగనే తస్మై నమః కర్మణే"
      ],
      "makutam_telugu": null,
      "Chandassu": ""
    },
    {
      "id": 93,
      "lines_telugu": [
        "యా సాధూంశ్చ ఖలాన్‌ కరోతి విదుషో మూర్ఖాన్‌ హితాన్‌ ద్వేషిణః",
        "ప్రత్యక్షం కురుతే పరోక్షమమృతం హాలాహలం తత్క్షణాత్‌",
        "తామారాధయ సత్క్రియాం భగవతీం భోక్తుం ఫలం వాంఛితం",
        "హే సాధో వ్యసనైర్గుణేషు విపులేష్వాస్థాం వృథా మా కృథాః"
      ],
      "makutam_telugu": null,
      "Chandassu": ""
    },
    {
      "id": 94,
      "lines_telugu": [
        "శుభ్రం సద్మ సవిభ్రమా యువతయః శ్వేతాతపత్రోజ్జ్వలా",
        "లక్ష్మీ రిత్యనుభూయతే చిర మనుస్యూతే శుభే కర్మణి ।",
        "విచ్ఛిన్నే నితరా మనంగకలహక్రీడాత్రుట త్తంతుకం",
        "ముక్తాజాల మివ ప్రయాతి ఝడితి భ్రశ్య ద్దిశోఽదృశ్యతామ్‌ ॥"
      ],
      "makutam_telugu": null,
      "Chandassu": ""
    },
    {
      "id": 95,
      "lines_telugu": [
        "గుణవదగుణవద్వా కుర్వతా కార్య మాదౌ",
        "పరిణతిరవధార్యా యత్నతః పండితేన",
        "అతిరభస కృతానాం కర్మణామావిపత్తే",
        "ర్భవతి హృదయ దాహీ శల్య తుల్యో విపాకః"
      ],
      "makutam_telugu": null,
      "Chandassu": ""
    },
    {
      "id": 96,
      "lines_telugu": [
        "స్థాల్యాం వైడూర్యమయ్యాం పచతి తిలకణాంశ్చందనైరింధనౌఘైః",
        "సౌవర్ణైర్లాంగలాగ్రైర్విలిఖతి వసుధా మర్కతూలస్య హేతోః",
        "ఛిత్త్వా కర్పూర ఖండాన్‌ వృతిమిహ కురుతే కోద్రవాణాం సమంతాత్‌",
        "ప్రాప్యేమాం కర్మభూమిం న భజతి మనుజో యస్తోప మందభాగ్యః"
      ],
      "makutam_telugu": null,
      "Chandassu": ""
    },
    {
      "id": 97,
      "lines_telugu": [
        "నైవాకృతిః ఫలతి నైవ కులం న శీలం",
        "విద్యాపి నైవ న చ యత్న కృతాపి సేవా",
        "భాగ్యాని పూర్వతపసా ఖలు సంచితాని",
        "కాలే ఫలంతి పురుషస్య యథైవ వృక్షాః"
      ],
      "makutam_telugu": null,
      "Chandassu": ""
    },
    {
      "id": 98,
      "lines_telugu": [
        "మజ్జత్వంభసి యాతు మేరుశిఖరం శత్రూన్‌ జయత్వాహవే",
        "వాణిజ్యం కృషి సేవనాది సకలా విద్యాః కలాః శిక్షతామ్‌",
        "ఆకాశం విపులం ప్రయాతు ఖగవత్కృత్వా ప్రయత్నం పరం",
        "నాభావ్యం భవతీహ కర్మ వశతో భావ్యస్య నాశః కుతః"
      ],
      "makutam_telugu": null,
      "Chandassu": ""
    },
    {
      "id": 99,
      "lines_telugu": [
        "వనే రణే శత్రు జలాగ్ని మధ్యే",
        "మహార్ణవే పర్వత మస్తకే వా",
        "సుప్తం ప్రమత్తం విషమ స్థితం వా",
        "రక్షంతి పుణ్యాని పురాకృతాని"
      ],
      "makutam_telugu": null,
      "Chandassu": ""
    },
    {
      "id": 100,
      "lines_telugu": [
        "భీమం వనం భవతి తస్య పురం ప్రధానం",
        "సర్వో జనః సుజనతా ముపయాతి తస్య",
        "కృత్స్నా చ భూర్భవతి సన్నిధి రత్నపూర్ణా",
        "యస్యాస్తి పూర్వ సుకృతం విపులం నరస్య"
      ],
      "makutam_telugu": null,
      "Chandassu": ""
    }
  ]
}
