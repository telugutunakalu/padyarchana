{
  "shatakam_title_telugu": "ద్వారకాపతి శతకము",
  "author_telugu": "ఆదిభట్ట శ్రీరామమూర్తి",
  "year": null,
  "poems": [
    {
      "id": 1,
      "lines_telugu": [
        "శ్రీరమణీమనోహర! విశేషకృపాకర! యాదవాన్వయో",
        "దారపయోధిశీతకర! దానవదూర! వినమ్రదాసమం",
        "దార! మదాంధ చైద్యముఖ దర్పకుఠార! కళిందనందినీ",
        "తీరవిహార! గోపవరధీర! వశీకర! ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 2,
      "lines_telugu": [
        "విఘ్నములేకమత్కృతి వివేకులు సంతసమొందియుండ, ని",
        "ర్విఘ్నముగా సమాప్తి నెఱవేర్పఁ గణాధిపుమ్రొక్కి కొల్తు, శ్రీ",
        "నిఘ్న మదీయవాంఛితము నెమ్మిని దీర్చి కృతార్థుఁజేసి, శ",
        "త్రుఘ్ను! మహాత్మ! నన్నుఁబరితుష్టుని సల్పవె ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 3,
      "lines_telugu": [
        "కరముల నాలుగింట, వర కంజముఁ బొత్తము నక్షమాల సం",
        "బరముగ వేణెఁదాలిచి శుభమ్ముగఁబాటనుబాడు వాణి ని",
        "బ్బరముగనాదు నాల్క నిలువంగ భజించెద, మంచిపల్కులం",
        "దొరలిచి, నన్నుఁబ్రోచి, పరితుష్టునిజేయఁగ ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 4,
      "lines_telugu": [
        "చతురకవిత్వసంస్కృతవిశారదు నాదికవీంద్రు నెంచి స",
        "మ్మతిఁదలపోసి, వ్యాసునిగ్రమమ్ముగగొల్చుచుఁ గాళిదాసుభా",
        "రతకవులందలంచి, మది బ్రౌఢులఁబోతన ముఖ్యులందఱిన్",
        "స్తుతులొనరించి వేడెద వసుంధర నే నిను ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 5,
      "lines_telugu": [
        "అల సిరి లచ్చిఱేండ్లన మహాత్ములు, జ్ఞానులు, నాదు తల్లి దం",
        "డ్రులకు నమస్కరింపుచు, నిరూఢిగ మద్గురుసేవ సల్పి యు",
        "జ్వలమగుభక్తి నాకిడధ్రువమ్ముగఁగోరి మదాత్మశుద్ధి ని",
        "శ్చలమగు బుద్ధి నిన్ గొలుతుఁ జక్కగనాకిడు ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 6,
      "lines_telugu": [
        "రాజిత కీర్తిశాలి, మునిరాజు కృపారసవార్ధి, యాభర",
        "ద్వాజయమీంద్రుఁడయ్యనఘువంశనునంజనియించె, విద్యనం",
        "భోజభవుండొనాఁగ నుతిబొందిన రామయలక్ష్మిభర్త ని",
        "ర్వ్యాజుఁడుమత్పితామహుఁడు త్యాగియుదారుఁడు ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 7,
      "lines_telugu": [
        "ధీయుతిఁడౌచు లక్ష్మియను దివ్యపదంబునఁగూడియొప్పినా",
        "రాయణుఁడన్న పేరున విరాజిలువాఁ డవధాని శ్రీయుపా",
        "ధ్యాయుల వేంకటార్యునకుఁ తత్సతి సుబ్బమకుందనూజకా",
        "త్యాయనిసాటిపాపమయుఁ తల్లియుఁదండ్రియు ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 8,
      "lines_telugu": [
        "వేడుచు నున్నవాఁడ నిను వేయివిధమ్ముల నన్నుఁ బ్రీతిఁ గా",
        "పాడుము రామమూర్తి యనువాఁడ భవత్పదసేవకుండ నీ",
        "వాఁడను నీవెనా కెపుడుఁ బ్రాపని నమ్మిక నున్నవాఁడ న",
        "జ్జాడపురీనివాసకుండ సాధువుధేయుఁడ ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 9,
      "lines_telugu": [
        "పూనిక నీకుఁ బద్యశతమున్ రచియించి యొసంగ దాని స",
        "మ్మానముతోడలోనననుమానముమాని పరిగ్రహించి యా",
        "భానునుశేశతకముగ బాలన సేయు మనశ్వరాయువుం",
        "బూని వెలుంగునట్లు పరిపూర్ణ కృపం గని ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 10,
      "lines_telugu": [
        "నలు వయి సృష్టి సల్పితి జానార్ధను పేరిటఁ బెంచుచుంటి వీ",
        "వలరఁగఁ చంద్రశేఖరుఁడవై నశియింపఁగఁ పుచ్చుచుంటి ని",
        "ర్మలముగ మూఁడుపేరులఁగ్రమమ్ముగ వృత్తులఁ బొందియుంటి ని",
        "శ్చలముగఁ గాంచ నొంతివగు సామివి నీవెగ, ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 11,
      "lines_telugu": [
        "సరసిజసూతి వేదములఁ జౌర్యతఁగైకొని సోమకుండు ము",
        "ష్కరుఁడయి వార్ధిడాగ మొఱసారసగర్భుఁడిడంగ నీవు ని",
        "బ్బరమగు మీనరూపమున వారిధిఁజొచ్చి సురారిద్రుంచి సం",
        "బరముగఁ బ్రానుడుల్ వడసి బ్రహ్మకొసంగితి ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 12,
      "lines_telugu": [
        "గ్రావము మందర మ్మసురకాండము వేల్పులు పట్టివార్ధి సం",
        "భావనఁ ద్రచ్చఁ బర్వతము భారముగాఁగ విడంగ వారలున్",
        "నీవును గూర్మరూపమున నెమ్మిగిరిన్ భరియించి తేల్చి యా",
        "దేవగణాన జీ విడితి తేకువ నా సుధ ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 13,
      "lines_telugu": [
        "కుటిలుఁడు హేమలోచనుఁడు కుంభినిఁజాపఁగఁ జుట్టిపట్టియు",
        "త్కటుఁడయిపోవుచో నమరకాండమునీకడ మొఱ్ఱవెట్టఁగాఁ",
        "గిటినయి కోఱలం బెనిచి కేశవ యాహవమాచరించి యా",
        "కుటిలుని ద్రుంచి నీవపుడు క్షోణిని నిల్పితి ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 14,
      "lines_telugu": [
        "నీదగు పాదభక్తిని జనింపకమున్పటినుండి కొల్చుఁ బ్ర",
        "హ్లాదు హిరణ్యకశ్యపుఁడు రచ్చల కెక్కెడు బాధవెట్ట స",
        "మ్మోదుఁడవౌచు బాలకుని మోదమునన్వెలయింపనెంచి పె",
        "ల్లాదట దైత్యుఁదున్మి దనుజార్భకుఁ బ్రోచితి ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 15,
      "lines_telugu": [
        "అడిగితి వామనుండవయి యా బలి మూఁడుపదాల నేల న",
        "ప్పుడె వడిఁగుజ్జురూపువిడి భూమినొకడ్గునఁ గొంచు వేఱ యొ",
        "క్కడుగున మిన్నుఁగైకొని ప్రకాశుఁదవౌచును మూడవడ్గునా",
        "యెడ బలి మస్తమందిడి రహింబలిఁద్రొక్కితి ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 16,
      "lines_telugu": [
        "పరశువు కేలఁబూని నరపాలుర నిర్వదియొక్కసారి సం",
        "హరణమొనర్చి నల్ల ననునయమ్ముగఁబైతృకతృప్తి సల్పియ",
        "త్తఱిఘృగురామదాతవయి ధాత్రిని గశ్యపమౌని కిచ్చి సు",
        "స్థిరతరకీర్తిఁగాంచితివి చెప్పెడి దెయ్యది ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 17,
      "lines_telugu": [
        "రావణ కుంభకర్ణముఖ రాక్షసబాధల కోపలేక, యా",
        "దేవగణమ్ము నిన్నువినుతింపఁగ నంతఁ గృపాంబురాశివై",
        "భూవరుఁడైనపఙ్తిరథుపుత్రుఁడవై జనియించి, రాముఁడ",
        "న్నీవుదశాస్యముఖ్యులవనింబడగూల్చితి ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 18,
      "lines_telugu": [
        "అల వసుదేవుచే జననమందుచు రోహిణి కల్ల దేవకీ",
        "లలనకు ముద్దుఁజూపుచు విలాసములన్ బలరామకృష్ణులై",
        "యలరుచు మేనులందున సితాసితవర్ణములందు నొంటివై",
        "యిలభారమెల్ల మాన్పి రిపుహీనను జేసితి ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 19,
      "lines_telugu": [
        "మతములపాడి వీడి పలుమాయ లొనర్చి యనేకరీతులై",
        "శ్రుతిగతులం జరింపక వసుంధరఁ జూడఁగ నెల్లవారు దు",
        "ర్మతులయియుండియుండియపమార్గములంజరియింప బుద్ధయీ",
        "క్షితివెలయంగఁ బాడి పరిశిలన నిల్పితి ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 20,
      "lines_telugu": [
        "కలియుగమైన వెన్క నృపకాండము దొంగలరీతిగాను సం",
        "చలనమొనర్చి బాములనొసంగెడివారలఁద్రుంపనెంచి ని",
        "ర్మలమగు వెల్ల తేజిని బిరానను నెక్కి మహాసి కేల నీ",
        "వలరఁగఁ బూని రాజులనయారె వధింతట ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 21,
      "lines_telugu": [
        "దేవకి గర్భమందు వసుదేవునిచే జననమ్ముఁజెంది సం",
        "భావన పారిజాత మనభాసురమంగళ వేదశాస్త్ర శో",
        "భావహమైన శాఖల ననంత సుఖాళి జనాళి కిచ్చుచుం",
        "జీవనదానకర్తవయి జీవనమిచ్చెదు ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 22,
      "lines_telugu": [
        "సురమణికోర్కెలెన్నొ యిడుచున్ సురకోటినిఁబ్రోచునట్టులీ",
        "శ్వర! వరదాయకుండ వయి సర్వచరాచరజీవకోటి నీ",
        "వరయుచు జీవన్మ్ముల మహాత్ముఁడవై యిడికాంతువీవు మ",
        "ద్వరము నొసంగి భక్తుననుఁ బానలఁజేయవే ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 23,
      "lines_telugu": [
        "వేల్పులగిడ్డి వేల్పుల నవీనపు బువ్వలఁ బెట్టిప్రోచు నా",
        "వేల్పుల వేల్పువౌదువు ప్రవీణుఁడవౌచును నీవు నాగరా",
        "ట్తల్పశయాన! నాకు లలితంబగు నీ పదభక్తి నిచ్చి య",
        "త్యల్పపుఁగోర్కె భక్తుననుఁ దన్పినఁదప్పటె ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 24,
      "lines_telugu": [
        "అడుగును దాటనీయను మహాత్ముఁడవైననుఁబ్రోవకున్న ని",
        "న్వడిగ మదీయభక్తి యనుపాశము నీదుపదాలకున్ ముడిన్",
        "జడియక నేను వైవఁగను సాగు టదెట్లగు నీకు, నీవు ని",
        "య్యెడ నభయమ్ముదానమిడవేనియు నిన్ విడ ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 25,
      "lines_telugu": [
        "మోదమెనీకు వేదపరిపూర్ణులఁగాంచిన నెంతొ శాస్త్రసం",
        "వాదులఁ జూడ సంతసమె పండితభాషల విన్గనీవు నా",
        "హ్లాదుఁడవౌదు వింకను వివాదమటన్నను కాలుఁద్రవ్వెదౌ",
        "కాదను మాట గెల్తువు ప్రకాశతఁ జెందగ ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 26,
      "lines_telugu": [
        "కృపాణపుబుద్ధిమాని పరికింపుము చెల్లఁగనాదు ముద్దు, నీ",
        "కపశయమబ్బు ప్రొద్దు పరిహార మొనర్పుము, నీవురద్దు నా",
        "చపలతసద్దు నీవిఁకను జాలముసేయక కోర్కెదిద్దు, నీ",
        "కృపకును హద్దుఁగాననొకయింత యొసంగుము ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 27,
      "lines_telugu": [
        "పోడిమిదప్పకున్నఁ బరిపూర్ణసుఖమ్ములఁ బొందుదంట నీ",
        "వాడినమాటఁ దప్పక నయమ్మగుపాడినె చూతువంట తు",
        "త్మాడుచు దుష్టులం జగతి మాదృశదీనులఁబ్రోచెదంట వి",
        "న్నాఁడను నీదు భక్తుఁడ ననాథునిఁగావవె ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 28,
      "lines_telugu": [
        "నిలువఁగఁ గొంపలేదు మది నీపదభక్తినివీడఁబోదు చం",
        "చలతను బొట్టకూటికిని సంచరణమ్ముని సేయ వాదు ని",
        "శ్చలముగ నొక్కతావున విచారములేకను నిన్నుఁగొల్వ ని",
        "ర్మల భవదీయభక్తి నిడుమా కృపఁగొల్చెద ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 29,
      "lines_telugu": [
        "శాత్రవశిక్ష సల్పఁగ విచక్షణదక్షుఁడవౌదు వీవు నా",
        "క్షాత్రపుఁజిహ్నలొందుచు విశాలయశుండవు కావెచూడ సు",
        "క్షేత్రవరుండ వీవికి విశేషదయాళుఁడవౌదు వెన్న ని",
        "ద్ధాత్రిని భక్తునన్నొకనిఁ దన్పుట కష్టమె ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 30,
      "lines_telugu": [
        "దనుజుఁడు సర్పరూపమును దాలిచి క్రూరతఁగాననాంతరం",
        "బునఁ బడియుండి గోపకులభోరున మ్రింగెడునప్డు వారు వే",
        "డినఁ గరుణించునట్టులు గడిందిభయార్తుని నన్నుఁగావ ని",
        "న్ననవరతంబుఁగొల్చెద దయామతిఁజూడుము ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 31,
      "lines_telugu": [
        "జంకక దుష్టులన్న రిపుసంఘ మటన్నను నీవెదిర్చి ని",
        "శ్శంకను వారిఁద్రుంతువు విశంకటశక్తిని నాదుశత్రులన్",
        "బింకములూడునట్టు లతిశీఘ్రముగా నొనరించి మించియో",
        "పంకజనాభ! ప్రోచిననుఁ బజ్జను జేర్చవె ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 32,
      "lines_telugu": [
        "గోవుల గోపబాలకుల గోపికల న్గడుచిచ్చు చుట్టి దే",
        "వా! వడినిన్ను మొఱ్ఱలిడ వారలఁ గావఁగఁ జిచ్చుమ్రింగి నీ",
        "వావిధి వారిఁబ్రోచితివి యట్టులె నావెతచిచ్చుమ్రింగి త్వ",
        "త్సేవకు నన్నుఁ జొన్పికృప జెచ్చెరఁబ్రోవవె ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 33,
      "lines_telugu": [
        "కులము పవిత్రమయ్యె యదుకుంజర! నీవుదయమ్మునందనీ",
        "వలనయశమ్మువచ్చె రిపువర్గమునొయ్యనఁద్రుంచియుంట వ్యా",
        "కులము నశించె గోవులకుఁ గోరికవచ్చెడి మేతలెచ్చె వి",
        "ప్రులు పరితుష్టిజెందిరి మెఱుంగులు గల్గుట ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 34,
      "lines_telugu": [
        "ఏటికి మేనుపెంచ నతిహీనపు వృత్తుల సల్పి కాటికే",
        "నాటికి నీదుభక్తియు జనార్ధన! కొల్వఁగ నాకొసంగి యీ",
        "పాటికిఁ ద్వత్పదాబ్జముల భక్తునిఁజేరిచి ప్రోవకున్న ము",
        "మ్మాటికి నిన్నువీడను సుమా! దరిగాంచక ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 35,
      "lines_telugu": [
        "లంచముమెక్క నైజము విలాసమునీకది బాల్యమిత్రుఁడై",
        "వంచన లచ్చిసేయఁ దనపత్నియు బాములఁబెట్టి యడ్కులే",
        "కొంచమొమూటగా మడిచి కోమలిపుచ్చగ మూతవిప్పి భ",
        "క్షించుచు నా కుచేలు సిరిఁజేర్చుచుఁ బంపవె ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 36,
      "lines_telugu": [
        "కొంటెతనమ్ముఁ బూనుచును గూనవయస్సుననుండినీవు వా",
        "ల్గంటుల గొల్లఛేడెల వికారపుఁజేష్టల సల్పునట్టి బల్",
        "తుంటరి జారనాయకుఁడు దొంగవటంచు వంచింత్రునిన్నహో",
        "వింటిని వేదవాక్యముల వీడను నిన్నెద ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 37,
      "lines_telugu": [
        "త్రాతవటంట భక్తుల నుదారమనీషను బ్రోచితంట వి",
        "ఖ్యాతుఁడు విప్రవర్యుఁడగు కశ్యపమౌనికి భూమినిచ్చి సం",
        "ప్రీతునిఁ జేసియుంటివటరే నను పోషణఁ జేయలేవె నీ",
        "దాతృత భక్తుపై నెఱప దప్పుట నీకెటు ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 38,
      "lines_telugu": [
        "దొంగలలోన దొంగవయి తుంతరివౌచును వెన్నదొంగవై",
        "రంగఁడవన్న కీరితి విరాజిలుటెట్లగు, నన్నుఁ బ్రోవ స",
        "త్సంగుఁడవౌదు, భక్తునెడఁదామసముంగొని ప్రోవకుండిన",
        "న్భంగమునంది నీయశ మవారిని మాయదె ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 39,
      "lines_telugu": [
        "సిరికి మగండవౌచుఁ బరిశీలన భక్తునిఁ బ్రోవకున్న, నీ",
        "సరసతయెట్లునిల్చు, జలజప్రియకోటిసమానతేజ! పెన్",
        "సిరులును సంపదల్ మెయివిశేషములెల్లను శాశ్వతమ్మొకో",
        "పరగతి నాకు నీ విడు నుపాయముఁ జూపవె ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 40,
      "lines_telugu": [
        "జారుతనమ్ము కూడదని చాటితి వేదములందు, శాస్త్ర సం",
        "స్కారములందు వ్రేఁతలను జక్కగఁ గ్రీడలదేలియుంట, పిం",
        "జారితనమ్ముకాదె యటుసల్పితి, చెప్పగఁ బెద్దవౌచు, నా",
        "తీరునఁ జేయఁబాడియె, ధృతిన్ మదివీడుచు ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 41,
      "lines_telugu": [
        "దానమొసంగ నిచ్చ పరిధానములీయఁగఁ దృప్తి జ్ఞానసం",
        "ధానమటన్న మోదము నిదానపుశాంతముసొత్తుకార్య సం",
        "ధానము గానమున్ భవదుదారగుణంబులు భక్తపాలన",
        "స్థానము లాతపట్లు నను సాకఁగలేవటె ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 42,
      "lines_telugu": [
        "పరమ పతివ్రతామణుల భక్తగణమ్ములఁబ్రీతిదాపసో",
        "త్కరములఁ బ్రోవనుంటినని కంకణమేలను గట్టికొంటి ని",
        "బ్బరముగ నీవ్రతమ్మున కపాయముఁ జెందక భక్తుఁడౌననుం",
        "జిరభవదీయ కీర్తిదరిఁజేరిచి ప్రోవుము ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 43,
      "lines_telugu": [
        "న్యాయముకాదు నన్ విడననాథునిఁబ్రోచుటిదెంతనీకుఁ బ్రా",
        "ధేయుఁడనొచు వేడితి విధేయతఁజెందుచునెంతొనిన్ను శ్రీ",
        "నాయక! నీకు నియ్యది ఘనమ్మగుఁగాదటెభక్తుఁబ్రోవనన్",
        "డాయఁగరమ్ము కీరితిదృఢమ్ముగ నీకగు ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 44,
      "lines_telugu": [
        "కలను జరించునప్పుడు సుఖమ్ములవెట్టులుకల్లలౌనొ యీ",
        "కలిమియు సౌఖ్యసంతతి జగాన నటే క్షణభంగురమ్ము చం",
        "చలము భవత్పజాబ్జయుగసారపు భక్తియె శాశ్వతమ్ము ని",
        "శ్చలమగు భక్తి నాకిడు రసాస్థలిఁగొల్చెద ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 45,
      "lines_telugu": [
        "దారముకూర్చు పుష్పములదండగతిన్ వసియించి జీవులం",
        "దారయ నీవె యంతట మహాత్ముఁడవై చరియించి జీవనా",
        "ధారుఁడవౌదు వందరికిఁ దప్పక యట్టిడవౌచు నాకు నా",
        "హారము వెట్టకుందువె యయారె విరుద్ధము ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 46,
      "lines_telugu": [
        "సోకులమారి వంద్రు, మధుసూధన! నీకపకీర్తి, భక్తిచే",
        "నాకలిఁ దిర్చు భక్తు ననయమ్ముగ నీవటు సేయవేని నీ",
        "జోకులు గొల్లఛేడియలు చేచుటకేకద దాల్చియుంట పో",
        "పోకిరివంచునిన్నరరె భూమిని భక్తులు, ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 47,
      "lines_telugu": [
        "పసరపుఁజింకు నాయసముపైఁబడ నాయసరూపుమారి బం",
        "గరు వెటులౌనొ యటులనె కల్మషముందెగనాడియేయు నీ",
        "కరుణ రవంత నాపయిని గల్గినఁజాలును, దానఁజేసి, నేఁ",
        "గరము పవిత్రముం గొనుచు గౌరవమందెద, ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 48,
      "lines_telugu": [
        "క్రూరుఁడు బాలిశుండు నతికోపుఁడటంచును నన్నునెంచి నా",
        "నేరము లెన్ని వీడినను నేర్పరివంచును నిన్నునెంత్రే యా",
        "క్రూరునిఁ గోపిఁబాపి, యదుకుంజరప్రోచుటెనీఘనమ్మునిం",
        "డారయశమ్మువచ్చును, ధృఢమ్ముగ నీకిల ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 49,
      "lines_telugu": [
        "వరమిడ దుస్తరమ్ము బహుభంగుల భక్తునిమానసమ్ముని",
        "బ్బరమెటులుండునోయని ధ్రువంబుగనీవు పరీక్షసల్పి యా",
        "వరమిడుదీవు శాశ్వతమపాయముఁబొందదునిన్నుఁగొల్తుద్వఁ",
        "చ్చరణములుండ, నీసిరియు సంపదలేలను ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 50,
      "lines_telugu": [
        "పేదకుఁ పొట్టనిండె, రిపువేదన లెల్లడ నారియుండె ని",
        "మ్మేదినిఁబంటపండెఁగడు మేలగుధర్మము హెచ్చుచుండె నిం",
        "డాదరమున్ గ్రహించెడు జనార్ధనుఁడీవయి పుట్టియుండ న",
        "న్నీదరిఁ జేర్చికావుము గణింతును నే నిను ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 51,
      "lines_telugu": [
        "శరణని వేడియుండిన విచక్షణతం గని భక్తుపైని నీ",
        "సరసతఁ జూపవైతివి వశాలయశ మ్మెటు లబ్బె నీకు ని",
        "ష్ఠూరములువల్కఁగోపముకడున్ వహియించెదవీవదెంతొ నీ",
        "యరమది ఱాయియేమొ వినయోక్తులకుబ్బవు ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 52,
      "lines_telugu": [
        "శ్లేషలఁ జెల్లు కబ్బము బలే యన విందురు పండితాళి నా",
        "శ్లేషల కిచ్చగించెదరు చేడియ లెంతయొ యాజివాద్యసం",
        "ఘోషలవీరులుబ్బెదరు గొప్పగయుక్తిమృదూక్తి పద్యసం",
        "భాషల కాలకించెదరు బాగుగలోకులు ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 53,
      "lines_telugu": [
        "పరపతి లేద నీదుపదభక్తునిఁ బ్రేముడి నేద లచ్చికి",
        "న్వరుఁడవె కాద నామొఱవినం జెవి కెంతయుఁ జేద సజ్జనా",
        "దరణ మొనర్పరాద వరదా! శుభదాయక భవ్యపాద! దు",
        "ర్భరరిపుభేద వేడెదఁ గృపన్ నను గాంచుము ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 54,
      "lines_telugu": [
        "దీనుల రక్షసల్పగఁ బ్రతిజ్ఞగలాడవు ప్రజ్ఞయందు సం",
        "ధానుఁడవౌచు జీవులయథార్థమునం గృపఁబ్రోచికాతు స",
        "మ్మానసమానవీక్షణము మాన్యతఁగాంచ నొసంగి నీపద",
        "ధ్యానము నాకు నిచ్చుచు రయమ్మునబ్రోవవె ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 55,
      "lines_telugu": [
        "చర్వితచర్వణమ్ముల విచారము లేమికి భక్తి లేమి నీ",
        "యుర్వినిఁ బుట్టిచచ్చుచు నయోపచరించెడు కర్మసంఘమున్",
        "గర్వితచిత్తులై సలుపఁగాఁదలపోయుచు నుంద్రుగాని యా",
        "సర్వసుఖమ్ములున్ సిరులుసాటియె భక్తికి ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 56,
      "lines_telugu": [
        "చతురుఁడ వౌదుసామమున సాహసివెన్నఁగ దానమందు స",
        "మ్మతమగు భేదమందున సమర్థుఁడ వెంతయొ దండనమ్ము సం",
        "గతిఁ గనిపెట్టి సల్పెదవు నాల్గు నుపాయములందు వీవెకా",
        "చతురుఁడ వన్న పేరు కొనసాగితి విద్ధర ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 57,
      "lines_telugu": [
        "మాయలనెంతొ వైరులవమానములం బచరింపుచుంటప్రా",
        "ధేయత నిన్నుఁ జేందెడి విధిం జరియింపుచు భీతివార ల",
        "త్యాయతశ్రద్ధ నీదగుపదద్వయిభృత్యతఁ గొల్చునటులం",
        "జేయుదు వంట నీవు పరిశీలన సల్పుచు ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 58,
      "lines_telugu": [
        "తలలను మార్పొనర్చెడు విధమ్మున కీ వతిప్రౌఢుఁడౌచు ను",
        "జ్జ్వలమగు దిట్టవీవని సెబాసని మెచ్చి కనుల్ నుతింప వై",
        "రులఁ బరిమార్చి కీరితిని రూఢిగ వాసికి నెక్కియుంతివే",
        "యిలఁబరికింప నీకు సములేరును గారుగ ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 59,
      "lines_telugu": [
        "జుట్టుల ముళ్ళిడంగ మధుసూధన! నీవతిప్రౌఢుఁడౌదు",
        "జెట్టివి కౌరవాన్వయముఁజీల్చితి రాజ్యము పాండవాళికిం",
        "దిట్టరివౌచు నిచ్చితి వదేగతి కోరికఁ దీర్పవేని నీ",
        "గుట్టు జగాన నుంతు యదుకుంజర! యింకను ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 60,
      "lines_telugu": [
        "బూటకమాడసుమ్ము పరిపూర్తిగ భక్తునిపల్కునమ్ము జం",
        "జాటముఁగాదులెమ్ము కృపసాకుచుఁ కోరికలిమ్ము నాజగ",
        "న్నాటకసూత్రధారివయి నన్ ఘనమేయిఁకఁ గాచికొమ్ము నేఁ",
        "జాటెదఁ జేతఁగాని పురుషప్రపశుండని ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 61,
      "lines_telugu": [
        "పరుసములాడియుంటి బహుభంగుల వానిని సైచి నీవు నీ",
        "కరుణను నాపయిం బఱపికావుము నాదగు కోర్కిఁదీర్పు మి",
        "త్తఱి భవదీయభక్తుఁడను తామసముంచకు పుత్రుపైని నీ",
        "నిరుపమవత్సలత్వమును నిండుగఁ జూపుము ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 62,
      "lines_telugu": [
        "వేసము లేలపోయెదు వివేకునిలక్షణ మద్ధికాదు సే",
        "బాసుర పోకిరీ వనరె భక్తగణమ్ములు నిన్నుఁగూర్చి సం",
        "తోసముతోడ గొల్చెదరె తుష్టుగ నన్నిఁకసల్పవేన్ రసా",
        "భాసముఁగాదె నీదుపదభక్తుడఁ బ్రోవుము ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 63,
      "lines_telugu": [
        "గొల్లలయిండ్లదూరి యదుకుంజర! చల్లలబుడ్లచిల్లు లీ",
        "వల్లరిసల్పిపెట్టెదవహా మొఱవెట్టుచు గొల్లలెల్ల నీ",
        "తల్లి యశోదతోనుడువఁ దథ్యము కాదని కల్లలాడు నా",
        "యల్లరి వీవ భక్తు ననయమ్మును జూచెదె ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 64,
      "lines_telugu": [
        "రసికుఁదవౌదు భక్తు నను రక్షణసల్పిన సల్పకున్న నీ",
        "రసికత యెట్లునిల్చును బిరానను నిందలముంచువాఁడ బెం",
        "పెసఁగ నకీర్తివచ్చునట హీనముఁగాదె యటైన నీవు నా",
        "దెసఁగృపఁజూపిప్రోవుము నుతించెద నే నిను ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 65,
      "lines_telugu": [
        "బంధురవిక్రముండు తన బాహుబల మ్మనిఁజూపుచున్ జరా",
        "సంధుఁడు నీపయింగవయ సంగరమందున నోడిపాఱి నీ",
        "బంధులఁగూడి ధైర్యమెడఁబాసెడు నీవెటునన్నుఁబ్రోతువో",
        "కంధరదేహ నాకదియె కష్టముఁదోఁచెడు ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 66,
      "lines_telugu": [
        "కాలునిఁబోలి యుగ్రలయకారుఁ డనంగను జన్యశీలియై",
        "కాలునుదువ్వి నీపయికిఁ గాలతురుష్కుఁడురాఁగ నీవు న",
        "క్కాలమునందు ధైర్యమువికావికలై చనఁబాఱియుంటి వి",
        "క్కాలమునందు నన్నెటులుగాచెదొతోఁచదు ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 67,
      "lines_telugu": [
        "పరుసములన్ వచించితిని భావమునందునఁ కోపమెంచ కి",
        "ద్ధరణిని వానిద్రోయఁదలిదండ్రుల్ దేశికదైవతమ్ము లం",
        "చరయఁగనిన్నెనమ్మితి నయమ్ముగ దోసములంద్యజించి నీ",
        "చరణయుగాబ్జసేవ నిడి సాకుము నన్నిఁక ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 68,
      "lines_telugu": [
        "కల్లలువల్కినాఁడవు జగమ్మున నిన్ దయఁజూడ నింతలోఁ",
        "జెల్లదు కొన్నినాళ్ళయినఁ జెప్పెదనంచు వచింతువేని, నే",
        "నొల్ల విలంబనమ్మునకు నోపికపట్టమటందు వౌఊయో",
        "పిల్లికి నాట మూషికపుబిల్లకుఁ జేటగు ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 69,
      "lines_telugu": [
        "అపగతకిల్బిషుండవు మహాతుఁడ వెయ్యెడ నట్టినిన్ను నా",
        "చపలతవాంఛఁగూర్చి కడుసల్పితి నిందల వానిఁద్రోసి నీ",
        "నిపుణత నాదుకోర్కులిడి నీరజలోచన నీదుభక్తి స",
        "త్కృపనునొసంగి నన్నిఁకను దేల్పుము మ్రొక్కెద ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 70,
      "lines_telugu": [
        "ఆలనుగాచువాఁడ నయమారెడు గొల్లలజోడుకాఁడ నిం",
        "డాలములోనిప్రోడ, యవురా బొలిగద్దను నెక్కువాడ యే",
        "కాలము బత్తులన్ మిగులఁ గాచెడువేల్పులఱేనిఱేఁడ, న",
        "ంబాలనసల్పు నల్లగొలవాఁడ నుతించెద ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 71,
      "lines_telugu": [
        "అన్నులమిన్న ద్రౌపది సభాంతరమందున మానభంగ మా",
        "తెన్నునఁ గౌరవుల్ సలుప సిక్కటలేకను నిన్నువేడ, బ్ర",
        "చ్ఛన్నత నక్షయమ్మని ప్రశస్తత వల్వలొసంగి ప్రోచు సం",
        "పన్నుఁడవీవు, దీను ననుఁ బాలనసేయవె, ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 72,
      "lines_telugu": [
        "నిపుణతవిద్యఁజెప్పు గురునిం గురుదక్షిణఁగోరుమన్న సాం",
        "దిపుఁడుసముద్రగామిసుతుఁదెచ్చియొసంగుమటన్న బ్రీతిఁగా",
        "లు పురికినేగిబాలకు బలుండవునై కొనితెచ్చియెంతొ నీ",
        "కృప సుతుదేశికోత్తమున కిచ్చుచుఁదంపితి, ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 73,
      "lines_telugu": [
        "కోకలు విప్పి యొడ్డునను గుప్పలువెట్టుచు గోపికాంగనల్",
        "తేఁకువమీఱ నీరమున లీలలనాడెడువేళఁ జీరలన్",
        "వీఁకను మ్రుచ్చిలించి, కడువేగ, నమేరువునెక్కిడాగ, నా",
        "ళీకముఖుల్ కనుంగొని చలింపఁగ వారికి జ్ఞానబోధ మ",
        "స్తోకతఁ జల్పినట్టి నిను స్తోత్రముఁ జేసెద ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 74,
      "lines_telugu": [
        "నలువ మొదల్ సమస్తస్వజనమ్మునయందును నిల్చియుందు నీ",
        "చెలిమి చరాచరమ్ములగు జీవులకెంతయొ జీవనమ్ము నీ",
        "విలసనమెల్ల ప్రాణులకు విశ్రుతతేజము, నన్నుఁబ్రోవఁగా",
        "దలఁపమిపెద్దలోపమిది తథ్యము తథ్యము, ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 75,
      "lines_telugu": [
        "దురమున హస్తియమ్మకరితోడను బోరొనరించుచున్న న",
        "త్తఱి కరిరాజుడస్సి వరదా! పరమేశ్వర! కావుమంచు నీ",
        "చరణములన్ భజింప వడిఁజక్రముచే మకరిన్ వధించి స",
        "త్కరుణను సామజేంద్రునిలఁగాచితి వెంతయు ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 76,
      "lines_telugu": [
        "చుట్టమె హస్తిరాజు మధుసూధన యావిధిబ్రోచి నీవు చే",
        "పట్టితివట్లె భక్తు ననుఁ బాలన సల్పుము సల్పవేని నీ",
        "గుట్టును బైటఁబెట్టెదను గొబ్బున నిందల లోకమందు నీ",
        "కట్టులు రట్టు భక్తుని రయమ్మునఁ బ్రోవుము ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 77,
      "lines_telugu": [
        "పరుఁడనె భక్తునన్నుఁ బరిపాలన సల్పిన పాపమొక్కొ నీ",
        "కరుణను భక్తులన్ మునుపు గాచితి వంతదికల్ల సుమ్ము ని",
        "బ్బరముగ నీవుపల్కుమటు పాడియె పక్షముఁబూన న్యాయమే",
        "ఓరువును గాచికొమ్ము ననుఁ బాలనసల్పక్ ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 78,
      "lines_telugu": [
        "పేదవె నన్నుఁబ్రోవగ వివేచన భక్తునిఁ గావరాదె సం",
        "వాద మదేల నాకడ ధ్రువంబుగ నిండ ఘటిల్లఁజాలు నీ",
        "పాదయుగంబె దిక్కు పెఱవారినిఁగోరను బ్రోవకున్న నిన్",
        "గాదనిపింతు భక్తజనకాండము సన్నిధి ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 79,
      "lines_telugu": [
        "క్రూరపుజింతఁగంసుఁ డతికోపమునన్ నినుఁజంపనెంచి యా",
        "క్రూరుని నీకుఁగాఁ బనుపఁగూరిమి నాతనిఁగూడివచ్చు న",
        "ద్దారిని నీస్వరూపము హితమ్ముగ నీతను నీవుచూపి య",
        "క్రూరుఁడె యీతఁడంచని కోర్కులొసంగితి ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 80,
      "lines_telugu": [
        "బోటియశోద నీదు నడుమున్ బిగిత్రాటనుఱోఁటఁగట్ట నీ",
        "వాటల మద్దిచెట్లనడి యాటల ఱోటను దారుచుండ జం",
        "ఝాటన పాటవోన్నతిని సాలయుగమ్ము విఱుంగశాపము",
        "చ్చాటనగాఁగ వారికి నిజాకృతు లిచ్చితి ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 81,
      "lines_telugu": [
        "తరువుల శాప మావిధి ముదమ్ముగ నీవతివేగఁద్రుంచి నీ",
        "కరుణ నిజాకృతుల్ వడయగా నొనరించితి నిన్నుఁగొల్వ న",
        "ట్లరయ భత్పదమ్ములనయమ్ముగఁ గొల్చెడిభక్తినిచ్చి నా",
        "దురితములం దొలంచి ననుదుష్టినిఁబ్రోవవె ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 82,
      "lines_telugu": [
        "పాతకి కంసుఁడెంతయు నపాయము నీకొనరింపనెంచి యా",
        "పూతనఁబంపఁ జన్గవను బూరితిగాను విసమ్ముఁదాల్చి య",
        "న్నాతి బిరానవచ్చి కరుణం జనుబాలిడ దుష్టయైన య",
        "ప్పూతనఁజంపి దానికిని మోక్షమొసంగితి ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 83,
      "lines_telugu": [
        "కపటమొనర్చి నిన్ దునుమఁగాఁదలపోసిన చెట్టఁగాను నే",
        "నెపమిడి చన్గవన్ విసమునింపి యొసంగిన దుష్టఁగాను ఘో",
        "రపుఁబెనుమంటలంబఱపి ప్రానముఁదీయఁ దలంచుచుచ్చుగా",
        "నపరిమితప్రసాదమ్మున నాత్మభంటుంగను ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 84,
      "lines_telugu": [
        "ఎంతయునాయసమ్ముగ్రహియించిదఱిన్ వడిఁజేర్చునాయయః",
        "కాంతము రీతిగా సతముఁ గల్మషుఁడైనఁ ద్వదీయచింతనం",
        "బింతయొనర్ప భక్తుని గ్రహింపుచు వానియఘమ్ముద్రుంచి నీ",
        "చెంతకుఁ జేర్తువంట నయశీలతఁబ్రోచుచు ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 85,
      "lines_telugu": [
        "తఱియిది వాసుదేవ! ననుఁ దన్పుట కెంతయుఁ తాళజాల నీ",
        "చరణసరోజయుగ్మపువిశంకటభక్తిని నా కొసంగి నా",
        "దురితములం దొలంచి పరితుష్టిగ నిన్ను భజించునట్లు నీ",
        "కరుణను భక్తు నాపయిని గాఢముగా నిడు ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 86,
      "lines_telugu": [
        "దోసము లేని యంబరీషుఁ దోరపు భక్తిఁ బరీక్షసేయ దు",
        "ర్వాసుఁడు వచ్చియావ్రతము భంగమొనర్పఁగనెంచ నాతనిం",
        "గాసిలఁ జేసి యానృపతిగాచి ముదంబిడునట్లె నన్ను నీ",
        "దాసుని దోషదూరునిగ దద్దయుఁ జేయుము ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 87,
      "lines_telugu": [
        "మడువున నున్కిగా నిలిచి మారుతభోక్త సమస్తజీవులం",
        "గడఁక విషాగ్నికీలలను గాల్పఁ తదీయశిరః ప్రదేశమం",
        "దడుగులు వెట్టిత్రొక్కఁగఁ తదంగన లెల్లరు వేడ వారికిం",
        "గడుఁ బతిభిక్ష పెట్టితివి కాదె ముదమ్మున ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 88,
      "lines_telugu": [
        "ఫుల్లసరోజనేత్ర! పరిపూర్ణజలాంబుదగాత్ర శాంభవీ",
        "వల్లభమిత్ర! లోకనుతిపాత్ర! మహాలతాలవిత్ర! స",
        "ద్ధల్లకపత్ర చిత్రతరదామవిదర్భసుతాకళత్ర! రా",
        "జిల్లెడు త్వత్కృపారసముఁజిందవె నాపయి ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 89,
      "lines_telugu": [
        "ఖగపతివాహ స్నిగ్ధఘనకాంతిసముజ్జ్వల నీలదేహ ప",
        "త్రగనంథాధిరోహ భుజదర్పితదైత్యవనప్రదాహ స",
        "న్నిగమసమూహసంస్తుత వినిర్మలపాదజనిప్రవాహ భ",
        "క్తగణ సుపర్వమాహ! ననుదారకుఁబ్రోవవె ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 90,
      "lines_telugu": [
        "సాంద్రయశోవిశాల గుణజాల సుశీల కృపాలవాల ని",
        "స్తంద్రసువర్ణచేల మునిసత్తమచిత్తనివాసఖేల మౌ",
        "నీంద్రసురారికాల ఘననీల వినీలకపోల నాకవా",
        "సేంద్రముఖప్రపాల నను నిత్తఱిఁ బ్రోవవె, ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 91,
      "lines_telugu": [
        "స్మరహరమిత్ర పంకరుహశాత్రవభాస్కరయుగ్మనేత్ర సు",
        "స్థిరనుతిపాత్ర భక్తజనచిత్తవిసర్పితపంకమిత్ర వి",
        "స్ఫూరితసువర్ణనేత్ర భవమోచనసూత్ర రమాకళత్ర యం",
        "బరవితతాతపత్ర ననుఁ బాలనసేయవె ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 92,
      "lines_telugu": [
        "యాదవవంశదీప కరుణాంచితదివ్యకలాకలాప వి",
        "చ్ఛేదితభక్త తాప పరిశిలితపుణ్యజనానులోప స",
        "మ్మోదితభవ్యరూప పరిపూరితపాందవరక్షణానుసం",
        "పాదితవిశ్వరూప ననుఁ పాలన సేయవె, ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 93,
      "lines_telugu": [
        "నరహితరథ్యచోదక జనార్ధననామక భక్తచిత్తపం",
        "జరనిలయస్థభవ్యశుక సజ్జనపోషక మోక్షదాయకా",
        "తరణినిశారాంబక కృతఘ్నువినాశక దైత్యకాననో",
        "త్కరదహనప్రపావక సతమ్మును బ్రోవవె ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 94,
      "lines_telugu": [
        "పరమపవిత్రనామ యదువంశపయోనిధిపూర్ణసోమ సం",
        "గరరిపుభీమ భక్తజనకాండమనోరథపూర్ణకామ ము",
        "ష్కరభుజవిక్రమక్రమనిశాచరగర్వవిరామ చంద్రభా",
        "స్కరనయనాభిరామ నిను సన్నుతిఁజేసెద ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 95,
      "lines_telugu": [
        "గోపకులాగ్రగణ్య రణకోవిదపణ్య యగణ్యపుణ్య సాం",
        "దీపశరణ్యపణ్య కమనీయపదాంబుజజాతపుణ్య దు",
        "ష్ప్రాపమహాపరాక్రమపరాజితపుణ్యజనేడ్వరేణ్య స",
        "త్యాపరిహాసపణ్య కృపఁ దన్పుము నన్నిఁక ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 96,
      "lines_telugu": [
        "నిరుపమతేజ భక్తగణనీయ సుభక్తినియుక్తపూజ సం",
        "గరకరిరాజమానసవికాస రామరభూజ పూతస",
        "చ్చరణసరోజసంజనిత శైవలినీపరిపూతదేవతా",
        "సరససమాజ భక్తు నను సాకవె నీకృప ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 97,
      "lines_telugu": [
        "బాలశశాంకఫాల యదువంశనృపాల సువర్ణచేల స",
        "మ్మేళితవార్ధిఖేల గుణమేదుర సజ్జనపాల భానుసం",
        "పాలనరత్నకుండల విభాధివిభాసికపోల బాల స",
        "చ్ఛీల యశోవిశాల ననుఁ జేర్పుము నీకృప ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 98,
      "lines_telugu": [
        " సరసిజపత్రలోచన విచారవినాశన నందనందనా",
        "కరధృతశంఖచక్రవరఖడ్గగదాఘన భక్తచందనా",
        "సురుచిరలోకవందన విశుద్ధమనోధనమౌనికుర్ధనా",
        "దురితవిమర్ధన కరుణతో ననుఁ గావవె ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 99,
      "lines_telugu": [
        "సూనృతభాష నీలఘనసుందరవేష యశోవిశేష సు",
        "జ్ఞానమహావిభూష వరకౌస్తుభసన్మణికాంతిపూష సం",
        "ధానిత సర్వభక్తవరదానకతోష యశేషలోకదు",
        "ర్మానితభూరిభూష నను మన్పుము నీకృప ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 100,
      "lines_telugu": [
        "దురితవిదూర భక్తజనతుష్టకృపాపరిపూర సారవి",
        "స్ఫురితకటాక్షధార పరిశోభితగోపకిశోర గోపికా",
        "వరతరుణీవిషాదభవ బంధవిదూర! యుదార! దుగ్ధసా",
        "గరసువిహార ధీర కృపఁ గాంచుము నాపయి ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 101,
      "lines_telugu": [
        "పాండవరక్షదక్ష సురపక్షమునీడ్యబుధారిశిక్ష యా",
        "ఖండముఖ్యనిర్జరనికాయసమక్ష కృపాకటాక్ష బ్ర",
        "హ్మండభరైకదీక్ష కలుషావృతవిష్ణపముక్తి భిక్ష వే",
        "దండభయప్రమోక్ష ననుఁదన్పవె నీకృప, ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 102,
      "lines_telugu": [
        "గోపరిపాల కాంచనదుకూల సమస్తకళానుకూల వి",
        "ద్యాపరిపాలశీల యమరారివనోత్కటదావకీల సం",
        "తాపితశత్రుజాల వరధర్మనిరంతరగర్భగోళ యు",
        "ద్దీపితగోపబాల కృపఁ దేల్పవె నన్నిఁక ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 103,
      "lines_telugu": [
        " అలరెడు చంపకోత్పలములాదట దండగఁ గూర్చి త్వత్పదం",
        "బులఁ గడు భక్తి వెట్టితి ప్రమోదమనంబున స్వీకరించి నీ",
        "కలుషములెల్లఁ బాసెనిఁక గాదిలిభక్తుఁడవైతి వంచు నా",
        "తలపయి నీకరంబు నిడి తద్దియుఁ బ్రోవుము ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 104,
      "lines_telugu": [
        "తప్పులుగల్గ సామమును దండ్రి వచించును వెన్క దానముం",
        "జొప్పడసేయుభేదమును జూపును మీదఁ బయింబొనర్చుదా",
        "నప్పుడు దండనంబు పరమాత్మ గురుండవు నీవె కావ నా",
        "చొప్పునఁ పుత్రునిన్ నను విశుద్ధునిఁజేయవె ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 105,
      "lines_telugu": [
        "నోటికి వచ్చినటులు నిను న్నుతియించితిఁ దప్పులున్న నా",
        "సాటిభటప్రకాందమునఁ జాటక యొంటిగ నున్నయప్డు నా",
        "చోటికివచ్చి తెల్లముగఁ జూపుము దానికిఁ బ్రీతిలేనిచోఁ",
        "జాటుగ స్వప్నమందయిన సల్పుము దిద్దెద ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 106,
      "lines_telugu": [
        "ధర్మము మీఱకుండ ఫలితంబున నాసఁదొలంచి శ్రద్ధమైఁ",
        "గర్మ లొనర్చుటే? నరసుఖంబని చేసిన బోధ వింటి నా",
        "దుర్మతల్ త్యజించికొని తోఁచిన యట్లు శతంబు పద్య స",
        "త్కర్మ మొనర్చినాఁడ ఫలితంబుఁ దలంతునె ద్వారకాపతీ"
      ],
      "chandassu": "ఉ.",
      "makutam_telugu": "ద్వారకాపతీ"
    },
    {
      "id": 107,
      "lines_telugu": [
        "నెలకుఁ త్రివృష్టి నింపి ధరణిన్ వహియింపఁగ సస్యవృద్ధిగో",
        "వులు పృథివీసురుల్ సుఖముఁబొంద నిలాధిప వైరహీనమై",
        "కలిమియుఁ జెల్మియుండ జనకాండముఁ దక్కిన సర్వజీవులు",
        "జ్వలనముదమ్మునందఁగృప బాలనఁజేయవె ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    },
    {
      "id": 108,
      "lines_telugu": [
        "యువయనినేట మాధ్వసితోత్ప్రతిపత్థ్సిరవాసరాంతమం",
        "దవిరళభక్తిఁ తావకపదాంబుజయుగ్మసదర్చసేయ నే",
        "ప్రవిమలపద్యపుష్పముల బాగుగ నూటొక్కయ్ర్న్మిదింటి మా",
        "ధవ యిడియుంటిఁ గొంచునను దన్పవె నీకృప ద్వారకాపతీ"
      ],
      "chandassu": "చ.",
      "makutam_telugu": "ద్వారకాపతీ"
    }
  ]
}
