{
  "shatakam_title_telugu": "విశ్వేశ్వర శతకము (మాస్వామి)",
  "author_telugu": "విశ్వనాధ సత్యనారాయణ",
  "year": null,
  "poems": [
    {
      "id": 1,
      "lines_telugu": [
        "శ్రీమంజూషిక, భక్తరక్షణకళాశ్రీచుంచు, వానంద వ",
        "ల్లీమంజు ప్రసవంబు, చిద్గగన ప్రాలేయాంశువున్, మోక్ష ల",
        "క్ష్మీ మానిక్య వినూత్న మేఖల కటాక్షీభూత నీహారరుక్"
      ],
      "chandassu": "ఉ.",
      "makutam_telugu": "శ్రీమంతంబయి పోల్చు వెల్గు నొకఁడే సేవింతు విశ్వేశ్వరా!"
    },
    {
      "id": 2,
      "lines_telugu": [
        "కైలాసాచల సానువాసము, వృషస్కందాగ్ర సంస్థాయి, త",
        "త్ప్రాలేయాచల కన్యకా కుచతటీ పర్యంక నిద్రాగతం,",
        "బాలోలాగ్ర జటావనీఘటిత నాకౌకస్సరిత్కతంబు, దే"
      ],
      "chandassu": "శా.",
      "makutam_telugu": "హాలంకారిత లేలిహానము, వెలుం గర్చింతు విశ్వేశ్వరా!"
    },
    {
      "id": 3,
      "lines_telugu": [
        "నీవే రాజువు నేను సత్కవిని దండ్రీ! నిన్ను వర్ణించెదన్",
        "నీవే దైవమ నేను భక్తుఁడను దండ్రీ! నిన్ను ధ్యానించెదన్",
        "నీవే భూమివి నేను గర్షకుఁడఁ తండ్రీ! నిన్నుఁ బండించెదన్"
      ],
      "chandassu": "ఉ.",
      "makutam_telugu": "నా వైదగ్ధ్యము నీవ చూతు, కృప సంధానించు విశ్వేశ్వరా!"
    },
    {
      "id": 4,
      "lines_telugu": [
        "వాగ్నేతృత్వము వృత్తిరీతి రసభా వౌచిత్య శయ్యార్థ సం",
        "లగ్నోక్త్యంచితలక్షణధ్వని గుణాలంకారముల్ లేని నా",
        "నగ్నోద్విగ్న కవిత్వ మెంచఁగఁద్రయీనాదంబొ? ఓంకారమో"
      ],
      "chandassu": "ఉ.",
      "makutam_telugu": "భగ్నారిధ్వజ! వేదపుం గొసలొ నిన్ భాషింప? విశ్వేశ్వరా!"
    },
    {
      "id": 5,
      "lines_telugu": [
        "శ్రీవాణీగిరిజాధినాథుల జగత్స్థి త్యుద్భవాంతక్రియా",
        "ప్రావీణ్యాత్ములఁ తత్తదాచరణభారం బూనఁగాఁజేసి నా",
        "నావిశ్వంబు లనంతగోళము లనంతాకాశ సంభ్రాంతముల్"
      ],
      "chandassu": "శా.",
      "makutam_telugu": "గా విశ్వాత్మ! త్వదాత్మనీనములుగాఁ గావింతు విశ్వేశ్వరా!"
    },
    {
      "id": 6,
      "lines_telugu": [
        "శ్రీనిహారనగాధిరాజతనయా స్నిగ్ధాననాంభోజ ని",
        "త్యానందైకపరుండు, గంగాఝరనిత్యస్నాత, రాకానిశా",
        "సూనాంగీశశిరోవిభూషణుఁ డటంచున్ నిన్ను ధ్యానించు భ"
      ],
      "chandassu": "శా.",
      "makutam_telugu": "క్తానీకంబుల పైపయిన్ గరుణరాదా నీకు విశ్వేశ్వరా!"
    },
    {
      "id": 7,
      "lines_telugu": [
        "తలపై జాబిలి నెమ్మిపించియము వేదశ్వానముల్ ముందు న",
        "మ్ములునున్ ముమ్మొనవింటిబద్దయుఁ గరాంభోజాతయుగ్మంబునన్",
        "మలరాకూఁతురు బోయసాని వెనువెంటన్ రాఁగ మాయామృగ"
      ],
      "chandassu": "మ.",
      "makutam_telugu": "మ్ముల వేఁటాడుఁ బుళిందరాజు నిను సంపూజింతు విశ్వేశ్వరా!"
    },
    {
      "id": 8,
      "lines_telugu": [
        "చలి మిన్నేటి కెలంకులందు సొగసుం జాబిల్లి పూరేక వం",
        "కలు సింగారముగా నమర్చి చెవులన్ గంపింపఁగాఁ బాఁప పో",
        "గులు మేనన్ బులితోలువైచికొని కొంగుల్ జారఁబ్రేమంపుజూ"
      ],
      "chandassu": "మ.",
      "makutam_telugu": "పుల సంధ్యాసతిఁజూచు నీసొగసు మమ్మున్ బ్రోచు విశ్వేశ్వరా!"
    },
    {
      "id": 9,
      "lines_telugu": [
        "కరితోల్పట్టముకొంగుతోఁ పునుకభిక్షాపాత్ర చేఁబూని సం",
        "స్కర్ణం బించుకలేమి మైజడలు మూఁగన్ బొట్ట పెల్లాఁకటన్",
        "నురుగన్ ముమ్మొనకఱ్ఱతోఁ తడుముకొంచున్ లచ్చిగేహంబుముం"
      ],
      "chandassu": "మ.",
      "makutam_telugu": "దర నిల్చున్ భవదీయభిక్షుకత కంతం బెప్డు విశ్వేశ్వరా!"
    },
    {
      "id": 10,
      "lines_telugu": [
        "ఓ సామీ! అలకొండకోయెతకు నీయొయ్యారమే బూదిపూఁ",
        "తే సర్వంబయి నీకు నా యమ సొబంగే నచ్చి కన్నారు ర",
        "య్యా! సంతానము, నేన్గుమోముకఁడు వింతౌనార్మొగాలొక్కడో"
      ],
      "chandassu": "శా.",
      "makutam_telugu": "హో! సౌరపద కాకరుం డొకఁడదేమో కాని విశ్వేశ్వరా!"
    },
    {
      "id": 11,
      "lines_telugu": [
        "నీవో యౌవనమూర్తి వౌదు వసురానికంబు మ్రదించు శి",
        "క్షావైశద్యము పొల్చు నీతనువు నీశా! అన్నపూర్ణాంబికా",
        "దేవిం జూచిన వేద్ధవోలె మదికిన్ దీపించు దాంపత్య మీ"
      ],
      "chandassu": "శా.",
      "makutam_telugu": "భావం బెవ్వఁ డెఱుంగు శైలతనయా ప్రాణేశ! విశ్వేశ్వరా!"
    },
    {
      "id": 12,
      "lines_telugu": [
        "ఓసామీ! అదియేమిపాపమొకదా యూహించి యూహించి నీ",
        "తో సయ్యాతము లాడెదన్ గృపణబంధూ! యెట్లొ సైరింతు వీ",
        "దోసం బా నిగమాధ్వమం దుపనిషల్లోలాయతాక్షీపరీ"
      ],
      "chandassu": "శా.",
      "makutam_telugu": "హాసశ్రీఁగను నీకు మత్కృతపరీహాసంబు విశ్వేశ్వరా!"
    },
    {
      "id": 13,
      "lines_telugu": [
        "అంతా వ్యర్థము వట్టి యాశ, పెనుమాయావల్లి, దివ్యంబు సీ",
        "మంతిన్యర్ధము నీదుమూర్తి యొక్కఁడే మాతండ్రి! నిక్కంబు నా",
        "కింతా తోఁచియు నీమహార్థమెపుడేనీ రూఢి కాలేదు శా"
      ],
      "chandassu": "శా.",
      "makutam_telugu": "మంతీ కుట్మలవ త్సుధాకర శిరోమాణిక్య! విశ్వేశ్వరా!"
    },
    {
      "id": 14,
      "lines_telugu": [
        "దివ్యజ్యొతివి నీకుఁ బెల్లుబుకు భక్తిన్ జాటజూటాగ్ర చా",
        "రువ్యాబద్ధ పవిత్ర దైవతాధునీ! రుద్రాభిషేకం బొగిన్",
        "నవ్యశ్రీగతిఁ జేయగా నమకమైనన్ రాదుగా హూణ వా"
      ],
      "chandassu": "శా.",
      "makutam_telugu": "క్కావ్యామోదముముక్తిత్రోవెదురుచుక్కైపోయె విశ్వేశ్వరా!"
    },
    {
      "id": 15,
      "lines_telugu": [
        "నృత్తాంతంబునయందుఁ ద్వద్ధ్వనితభేరిన్ బుట్టె శబ్దాగమం",
        "బత్తర్కాగమ ముద్భవించె భవదీయాంబూకృతిన్ వేదముల్",
        "త్వత్తస్సంభవముల్ శివా! ఉపనిషత్త్వం బందె నీమేను వి"
      ],
      "chandassu": "శా.",
      "makutam_telugu": "ద్యాత్తాకారునిఁ పొంద నాకవిత కౌనా నిన్ను విశ్వేశ్వరా!"
    },
    {
      "id": 16,
      "lines_telugu": [
        "సంప్రార్థించెద నిన్ను మోక్షయువతీ సంపుల్ల పీనస్తనా",
        "గ్రౌంప్రాణాక్షర లేఖనాచతుర హస్తాంభోజ! ఓస్వామి! సా",
        "యంప్రాతస్సుల సంగవంబునను బూర్వాహ్ణాపరాహ్ణంబులన్"
      ],
      "chandassu": "మ.",
      "makutam_telugu": "సంప్రీతాత్ముఁడ వెప్పు డౌదువు భవా! సర్వజ్ఞ! విశ్వేశ్వరా!"
    },
    {
      "id": 17,
      "lines_telugu": [
        "పాటింతున్ నిను సర్వదైవతా శిరోభాగస్థ రత్నంబుగాఁ",
        "పాటింతున్ సకలాఘముల్ సురధునీ పాథస్తరంగాగ్ర భా",
        "గాటచ్ఛీతలమందమారుతతరంగాధూతముల్ గాఁగ నై"
      ],
      "chandassu": "మ.",
      "makutam_telugu": "శాటప్రాణ మరుమ్నహాభుజగవంశస్వామి! విశ్వేశ్వరా!"
    },
    {
      "id": 18,
      "lines_telugu": [
        "దిగ్వ్యోమాఖిల పూర్ణ! నీయెడల భక్తిన్ బొల్చి నీమూర్తి స",
        "మ్యగ్వ్యాఖ్యానము చేసెఁబో, అఘములేలా నిల్చునయ్యా! సుధా",
        "రుగ్వ్యాబద్ధ కిరీట! దైవతజగద్ద్రు శ్రీప్రసూన ప్రభా"
      ],
      "chandassu": "శా.",
      "makutam_telugu": "స్రగ్వ్యుత్పత్తులు నీ జటలతలు రక్షాదక్ష! విశ్వేశ్వరా!"
    },
    {
      "id": 19,
      "lines_telugu": [
        "అంహోవారణ కుంభ పాటన కళోద్యచ్ఛ్వేత భూభృద్దరీ",
        "సింహస్వామి! భవత్ప్రగర్జనల దిక్సీమల్ ప్రతిధ్వానతా",
        "రంహఃఖేదము పొంది భీతిమెయిఁ దత్రత్యుల్ నిశాటుల్ \"నచా"
      ],
      "chandassu": "మ.",
      "makutam_telugu": "హం హంతవ్య\" యటంచు వ్రాలెదరు భార్యల్ కాళ్ళ విశ్వేశ్వరా!"
    },
    {
      "id": 20,
      "lines_telugu": [
        "నీ వాదిత్యుల వెంటఁబెట్టుకొని తండ్రీ! దుష్టసంహార వే",
        "ళావేశంబున శత్రుమూర్ధములయం దాఘాతముల్ సేయఁ గ్రో",
        "ధావిష్టుల్ తమ రక్తమే యితర రక్తంబంచు దైత్యాధముల్"
      ],
      "chandassu": "మ.",
      "makutam_telugu": "త్రావన్ జూతురు రాక్షసప్రకృతి యౌరా! వింత! విశ్వేశ్వరా!"
    },
    {
      "id": 21,
      "lines_telugu": [
        "ఆధ్మత ప్రమధాళి శంఖములఁ బెల్లై, సోమపీథి ప్రణీ",
        "తేధ్మప్రోజ్జ్వల వహ్ని కారవము లెంతే దట్టమై, జాతవీ",
        "థీ ధ్మాతామరవాస్తరంగ మయి, యింతే మొఱ్ఱ విన్పించదో!"
      ],
      "chandassu": "మ.",
      "makutam_telugu": "క్రుధ్మాంతుండవొ? దోసముండిన యెడన్ రూపించు విశ్వేశ్వరా!"
    },
    {
      "id": 22,
      "lines_telugu": [
        "నద్వైహాయస మార్గ చిత్పరిణ తాచ్ఛ జ్యౌత్స్నికాకారి ని",
        "త్యాద్వైతాక్షిలలోకగర్భపరిపూర్ణానంద చంద్రుండవై",
        "మద్వాగ్లేశముచేతఁ గట్టువడి యీ మర్యాద పాటింతు నా"
      ],
      "chandassu": "మ.",
      "makutam_telugu": "హృద్వేగోద్గత భాష్పముల్ గొనుము తండ్రీ! కాన్క, విశ్వేశ్వరా!"
    },
    {
      "id": 23,
      "lines_telugu": [
        "నీ విన్నాణము చిత్రమే మకుటరత్నీభూత జైవాతృకా!",
        "ద్రైవేయీకృత కాద్ర వేయ! గళరుద్రాక్షీభవద్బాడబా!",
        "సేవాస్వీకృత భూతరాక్షస పిశాచీప్రేత! నేత్రప్రభా"
      ],
      "chandassu": "మ.",
      "makutam_telugu": "శ్రీవిన్యస్త కృశాను! పార్వతమృగాక్షీదార! విశ్వేశ్వరా!"
    },
    {
      "id": 24,
      "lines_telugu": [
        "ముక్త్యాధ్వనంబుల నీపదాంకముల వంపుల్ పూలఁబూజింతు సం",
        "సక్త్యాశాభయ లోభ మోహమద తృష్ణావల్లికల్ ద్రెంతు, ధీ",
        "శక్త్యుత్సాహములన్ దమఃప్రకృతిలో సారింతు జ్యోతిర్లతల్"
      ],
      "chandassu": "మ.",
      "makutam_telugu": "భక్త్యావేశ మొసంగితేని యొకఁ డప్పా! నాకు విశ్వేశ్వరా!"
    },
    {
      "id": 25,
      "lines_telugu": [
        "గండూషించిన నీట స్నాన మొసఁగంగా, సల్లకీ శాఖలన్",
        "దుండానన్ గొనిదెచ్చి పూజలిడఁగా, ద్యుత్యున్నతంబుల్ ఫణా",
        "దందంబందునఁ దెచ్చి రత్నములు పాదద్వందమున్ జేర్పఁగా,"
      ],
      "chandassu": "మ.",
      "makutam_telugu": "నిండారన్ బెను భక్తి కబ్ధిగతిఁ బొంగే రాదు విశ్వేశ్వరా!"
    },
    {
      "id": 26,
      "lines_telugu": [
        "స్వఃపూర్గోపుర శాతకుంభ శిఖర స్వచ్ఛప్రభల్, పాటితై",
        "నః పాండిత్య ధురంధరాఖిల సురానంతాధ్వ ఘాసచ్ఛటల్,",
        "నిఃపర్యాప్తసుఖాలు కోరుటకుఁ బోనే పోదు నీ దివ్య స"
      ],
      "chandassu": "మ.",
      "makutam_telugu": "ద్యః పారంగత చిన్మయాకృతి సదైక్యం బిమ్ము, విశ్వేశ్వరా!"
    },
    {
      "id": 27,
      "lines_telugu": [
        "అక్లీ బద్వయమూర్తి! నీదు జట లయ్యా బాలపత్రావళుల్",
        "శుక్ల ద్వాదశి చంద్రఖండము జటాజూటిన్ బ్రసూనంబు, ని",
        "త్యాక్లాంతంబును భస్మపుప్పొడి, మధుస్యందంబు ద్యోగంగ, నా"
      ],
      "chandassu": "మ.",
      "makutam_telugu": "యీక్లేశంబు హరింప సౌరుతరమూర్తీ! చూడు, విశ్వేశ్వరా!"
    },
    {
      "id": 28,
      "lines_telugu": [
        "కంటే నీ పదముల్ త్రయీపరిణతాగ్ర్య శ్రీమహార్థస్ఫుర",
        "ద్ఘంటామార్గము లల్పశాత్రవసతీ కంఠాగ్రసూత్రావళీ",
        "లుంటాకంబులు మోక్షపట్టణ చరలోలాక్షి కాంచీరవ"
      ],
      "chandassu": "మ.",
      "makutam_telugu": "ద్ఘంటానాదము లాశ్రితావనకళాత్తశ్రీలు విశ్వేశ్వరా!"
    },
    {
      "id": 29,
      "lines_telugu": [
        "నూత్నాంభోధరలక్ష్మి పొల్చి స్తనయుత్ను ప్రౌఢజీమూతముల్",
        "రత్నంబుల్ మెఱపించుకొన్నవి దిశల్ రంజిల్ల సౌదామనీ",
        "పత్నీదేహములందు నీ కరుణ యున్ భ్రాంతిన్ విలోకింతు నా"
      ],
      "chandassu": "మ.",
      "makutam_telugu": "యత్నంబుల్ నినుఁబొందు నెప్పగిది నూహాతీత! విశ్వేశ్వరా!"
    },
    {
      "id": 30,
      "lines_telugu": [
        "సావిత్రాధ్వమునందుఁ గాంతిమయనక్షత్రంబుగా జ్ఞాన వి",
        "ద్యావీథిన్ మిను కట్లుగాఁ బరిణతత్రయ్యంత మార్గంబులన్",
        "నీవెగా పొనరించు మ ట్లొడఁబడన్ నీకంత కష్టంబుగా"
      ],
      "chandassu": "మ.",
      "makutam_telugu": "భావంబందునఁ దోఁచెనేని యది నా ప్రారబ్ధి, విశ్వేశ్వరా!"
    },
    {
      "id": 31,
      "lines_telugu": [
        "ద్యోస్రోతోంబులు దిజ్మదేభకరసింధుశ్రీలు కల్పప్రసూ",
        "నస్రగ్మాలలు శ్వేతహస్తికటదానంబుల్ త్వదభ్యర్చనా",
        "ఘస్రారంభములందు స్నానకుసుమౌఘశ్రీసుగందార్థ మై"
      ],
      "chandassu": "మ.",
      "makutam_telugu": "త్రిస్రోతఃపతి! నేను నాకపతినా తెప్పింప! విశ్వేశ్వరా!"
    },
    {
      "id": 32,
      "lines_telugu": [
        "ఏల యొక్కఁడు కొన్నిశబ్దముల కెట్లే నర్థముల్ నేర్చి శ",
        "య్యాలంకార రసధ్వనుల్ తెలిసి కావ్యమ్ముల్ క్వచిత్కంబుఁగా",
        "నాలోకించి తనంతపండితుఁడు లేఁడంచున్ విడంబించుఁ తం"
      ],
      "chandassu": "మ.",
      "makutam_telugu": "డ్రీ! లీలామయమూర్తి! నిన్నెఱుఁగ లేనేలేఁడు విశ్వేశ్వరా!"
    },
    {
      "id": 33,
      "lines_telugu": [
        "పది పద్యంబులు వ్రాసి దీనిఁగయికో పైకంబు తే యంచుఁ దా",
        "నిది సాగించె నెవండునేని యని యూహింపంగ నేల యశ",
        "స్సది వాంఛించెడు లోభిదాతవలెఁ గాడా? కాఁడు, ఔనా? యగున్"
      ],
      "chandassu": "మ.",
      "makutam_telugu": "మది నీకెక్కినయేని నా తపము సంబాళించు విశ్వేశ్వరా!"
    },
    {
      "id": 34,
      "lines_telugu": [
        "అయ్యా! భక్తులపైని నీ కరుణ దివ్యాభస్తరంగాలతో",
        "ముయ్యేఱై ప్రవహించుఁ గానియెడ శంభూ! దివ్యవారాణసీ",
        "శయ్యానిద్రితు నిన్ను మేల్కొలిపిదీక్షన్ దెచ్చెమాతండ్రి తా"
      ],
      "chandassu": "మ.",
      "makutam_telugu": "నియ్యామ్యావని నందమూరునకు నింకే రీతి? విశ్వేశ్వరా!"
    },
    {
      "id": 35,
      "lines_telugu": [
        "నిన్నున్ మజ్జనకుండు చూపిచనెఁ గానీ నిన్నుఁ బీడింపఁగా",
        "నెన్న గాస్తకుకూస్త కిప్పటికి నీవే దక్క దిక్కొండు లే",
        "దన్నా! మొన్నటిదాఁక మౌన మది గర్వాధీనతన్ గాదు నీ"
      ],
      "chandassu": "మ.",
      "makutam_telugu": "కన్నన్ వేఱొకయుండయున్నదనియున్ గాదయ్య విశ్వేశ్వరా!"
    },
    {
      "id": 36,
      "lines_telugu": [
        "మాతాతల్ గడియించునాస్తి యొకయేమాత్రంబుమాతండ్రి పెన్",
        "దాతృత్వంబున కాఁగలేదు కవితా ధమ్మిల్ల కళర సు",
        "శ్రీ తావుల్, తిరిపెంబురాయఁడవు నీసేవల్, ద్విధామార్గముల్"
      ],
      "chandassu": "మ.",
      "makutam_telugu": "యాతాయాత నిరంతయాతనయు నాయాసంబు, విశ్వేశ్వరా!"
    },
    {
      "id": 37,
      "lines_telugu": [
        "తన హస్తంబునఁ బెల్లురేఁగిన మహాదాతృత్వ శౌర్యాగ్ని కిం",
        "ధనమైపోయిన మమ్ముఁబుత్త్రుకుల మాదారిద్ర్యమున్ జూచి యీ",
        "తని సేవింపుఁడటంచుఁ జెప్పి చనియెన్ మాతండ్రి, బంగారుకొం"
      ],
      "chandassu": "మ.",
      "makutam_telugu": "డను జేఁదాల్చిన నిన్నుఁజూపి, కనవా నా మాట విశ్వేశ్వరా!"
    },
    {
      "id": 38,
      "lines_telugu": [
        "పునుకల్ చూచిన కాజగడ్డలు ఫణుల్ పొల్పారు కాజాకు లే",
        "మననౌ జాబిలి కాజపూ వెరువుపెల్లై సారమౌ దుబ్బుల",
        "ల్లిన యుండల్ మొయి బూదిపూఁత తెలిఢిల్లీభోగముల్ చేను నీ"
      ],
      "chandassu": "మ.",
      "makutam_telugu": "వనెదన్ మా పితృపాదు లమ్మని పొలంబౌ దీవు విశ్వేశ్వరా!"
    },
    {
      "id": 39,
      "lines_telugu": [
        "మీ దాతృత్వమొ తండ్రిదాతృతయో మీమీమధ్యనున్నట్టి లా",
        "వాదేవీలకు నాదు బాధ్యతకు సంబంధంబులే దిట్లు రా!",
        "ఏదో లెక్కలు తేల్చుకో! మొఱటుతో నేలా? యొడల్ మండెనా"
      ],
      "chandassu": "మ.",
      "makutam_telugu": "ఎదో వచ్చినకాడి కమ్మెదను సుమ్మీ నిన్ను, విశ్వేశ్వరా!"
    },
    {
      "id": 40,
      "lines_telugu": [
        "ఉదితైణాంక మనోజ్ఞ మౌళితల శాణోల్లేఖ రత్నద్యుతీ!",
        "అదియున్ బ్రహ్మకపాల నిర్గత సహస్రార ప్రభాపుంజమో!",
        "అదియున్ రూపముపొంది నిశ్చలమునౌ నాహార్యకన్యాసుధా"
      ],
      "chandassu": "మ.",
      "makutam_telugu": "స్పదరేఖాస్మిత మంజుభావమో కృపాసర్వస్వ! విశ్వేశ్వరా!"
    },
    {
      "id": 41,
      "lines_telugu": [
        "సర్వంబున్ బ్రతికూలమే యయిన యోజన్ దోఁచులోకంబు ని",
        "త్యార్వాచీన భవచ్ఛ్రితావనకళా వ్యాసంగ పారీణతా",
        "ఖర్వ శ్రీమధుమూర్తి దీనజనరక్షాకంకణ ధ్వానముల్"
      ],
      "chandassu": "మ.",
      "makutam_telugu": "పర్వన్ దిక్కుల నేఁగుదేరఁగదె నన్ బాలింప విశ్వేశ్వరా!"
    },
    {
      "id": 42,
      "lines_telugu": [
        "కడు నాభాగ్యము సందెచీఁకటులుగాఁ గంపించుఁ గంపించవే",
        "నడకల్ వోయినఁ గంతకాధ్వములకే న న్నీడ్చు విధ్యానిధిన్",
        "జడుఁడట్టుల్ సుజనున్ దురాత్ముఁడటు ప్రజ్ఞావంతు సామర్థ్యహీ"
      ],
      "chandassu": "మ.",
      "makutam_telugu": "నుఁడువోలెన్ గనిపింపఁ జేతు విది యెంతో వింత విశ్వేశ్వరా!"
    },
    {
      "id": 43,
      "lines_telugu": [
        "నా సామీప్యమునందె రత్ననిధు లున్నట్లౌను, జేసాచ నం",
        "తా శూన్యం, బగు క్షీరవార్ధి వటపత్రంబందు నిద్రించు న",
        "ట్లే సుప్తిన్ గలగందు, మేలుకొని నట్టేటన్ గనుల్ తేల్తు, నీ"
      ],
      "chandassu": "శా.",
      "makutam_telugu": "యాశాహేమ కురంగ కృష్ణుఁడను ముక్తాసుండ విశ్వేశ్వరా!"
    },
    {
      "id": 44,
      "lines_telugu": [
        "మాయాపద్ధతి చేతఁగాదు, పరసంపత్కైతవప్రక్రియో",
        "పాయవ్యాప్తికి బుద్ధిపోదు, కృపణత్వం బొప్ప దుర్మాగులం",
        "దే యాచ్జామతి స్తోత్రపాఠము లొకింతేఁ జేయఁగాఁజాల దం"
      ],
      "chandassu": "మ.",
      "makutam_telugu": "డ్రీ! యీజీవితనౌక పట్టఁగల దొడ్డేరీతి విశ్వేశ్వరా!"
    },
    {
      "id": 45,
      "lines_telugu": [
        "అప్పా! లోకరహస్య మీ వెఱుఁగ వేనై నిన్నుఁ బీడించెదన్",
        "దెప్పన్ జూచెద, రద్ది పెట్టెదను, నా త్రిప్పల్ పడన్ లేక నీ",
        "వొప్పన్ బిల్తువు మధ్యవర్తులను, వారోస్వామి! హా! నీదియున్"
      ],
      "chandassu": "మ.",
      "makutam_telugu": "దప్పే నందురు, కాన సంధి కెటులైనన్ రమ్ము విశ్వేశ్వరా!"
    },
    {
      "id": 46,
      "lines_telugu": [
        "అన్యాయం బనినంత భగ్గుమని దేహం బంతయున్ మండి కా",
        "ఠిన్యంబున్ గొను నాదు వాక్కు శివ! తట్టీకల్ మహాకైతవో",
        "పన్యాసంబులఁ జేయుచుందురు ఖలుల్ ప్రభ్రష్ట సన్మార్గు లే"
      ],
      "chandassu": "మ.",
      "makutam_telugu": "మన్యుప్రక్రియ లోకవృత్తి నడచున్ మాయందు విశ్వేశ్వరా!"
    },
    {
      "id": 47,
      "lines_telugu": [
        "ఇల లజ్జాపరిహీణు లీ జనులు తండ్రీ! నీవు మర్యాద త్రో",
        "వలు పాటించెడు నేత వీ జనులు చెప్పన్ మాంసభుక్తంబు విం",
        "తల కోరల్ మిడిగ్రుడ్లు లేని దితిసంతానంబు నీ వాసురా"
      ],
      "chandassu": "మ.",
      "makutam_telugu": "ఖిల ప్రాణానిల దందశూకమవు, ద్యోకేశాంత! విశ్వేశ్వరా!"
    },
    {
      "id": 48,
      "lines_telugu": [
        "ఈతూష్ణీంకృతి యేల నీవు మఱి మాకేదైవమం చెంచుచున్",
        "నీతోడన్ మడివెట్టుకొంటివి, భవానీభర్గులే నాకుఁ ద",
        "ల్లీ తండ్రంచుబు నమ్మితిన్ గరుణ పాలింపంగదే నాకు నే"
      ],
      "chandassu": "మ.",
      "makutam_telugu": "లా తీవ్రాపద? యప్రతిష్ఠ పడనేలా మీకు? విశ్వేశ్వరా!"
    },
    {
      "id": 49,
      "lines_telugu": [
        "పో వింటన్ బదియారు వన్నె కనకంబో, నిల్చు నక్కొండఁజా",
        "దీవెండో, తనుభూషలన్ దలలపై దీపించు రత్నంబులో,",
        "నీ వేదో యొకయింత యిచ్చినను గాని చాలు దారిద్ర్యమే"
      ],
      "chandassu": "మ.",
      "makutam_telugu": "ఘావష్టంభము తీవ్రమారుతహుతంబైపోవు విశ్వేశ్వరా!"
    },
    {
      "id": 50,
      "lines_telugu": [
        "ధృతశీతాంశుకిరీట! నా బ్రతు కెడారింబోలెఁ గావింతువో?",
        "అతినైరాశ్యము నిన్నువంటి సురసంఘాధ్యక్షు పాదాంబుజ",
        "ద్వితయారాధన శీలవంతులకు, నింతే తప్పదాయేని, యే"
      ],
      "chandassu": "మ.",
      "makutam_telugu": "గతి కల్పింతు సతీకృతామరధునీకా! మాకు సర్వేశ్వరా!"
    },
    {
      "id": 51,
      "lines_telugu": [
        "స్వామీ! నాబ్రతు కెండి నీ కరుణ్ వర్షాగాఢ జీమూత మా",
        "లా మాధుర్యము లేది దుఃఖమయవేళా గ్రీష్మసూర్యాతపౌ",
        "ష్న్యామందత్వముచేత బీడువడి యంతా నెఱ్ఱెలైయున్న దిం"
      ],
      "chandassu": "ఉ.",
      "makutam_telugu": "కేమో సాగుకుఁ గుంభవృష్టిపడి కానీ రాదు, విశ్వేశ్వరా!"
    },
    {
      "id": 52,
      "lines_telugu": [
        "స్వామీ! ఏలనయాబహూక్తులునినున్ బ్రార్థించుచున్నాను రెం",
        "డేమాటల్ సిరులిచ్చి వ్యర్థజనులందే సేవ చేయించ కె",
        "ట్లో మాన్పింపుము, కాదయేని మృదుపాండు శ్రీనవచ్ఛాయలో"
      ],
      "chandassu": "మ.",
      "makutam_telugu": "నీ మై దీధితిలోనఁ జేర్చుకొను తండ్రీ! నన్ను, విశ్వేశ్వరా!"
    },
    {
      "id": 53,
      "lines_telugu": [
        "నా స్వామీ యిది యేమి న్యాయ మనెదన్ దారిద్ర్యమన్పేరిటన్",
        "నా స్వాతంత్ర్యము నా మతిప్రతిభ నానామత్ప్రభావంబులన్",
        "భాస్వన్మత్పతృరక్త గౌరవము కిం భాగ్యంబుగాఁ జేతు నా"
      ],
      "chandassu": "మ.",
      "makutam_telugu": "యీ స్వాంతాలయ నిత్యపూజలకు నీకే లోటు విశ్వేశ్వరా!"
    },
    {
      "id": 54,
      "lines_telugu": [
        "ఈ నా భార్యయుఁ బిల్లలున్ బ్రదుకుత్రోవేదేనిఁజూపించు మం",
        "తే నేఁడే చని యేగిరీంద్రములనో నిద్రింతు, నే వాగులం",
        "దో నీరానెద, నే ఫలావళులో తిందున్, బర్ణముల్ మేసెదన్"
      ],
      "chandassu": "మ.",
      "makutam_telugu": "నీ నిష్ఠాగతి నీవుగాక మరి లేనే లేను విశ్వేశ్వరా!"
    },
    {
      "id": 55,
      "lines_telugu": [
        "నే నీ రోజున నేఁగి యే యడవులందే నాకులన్ దించు నె",
        "ట్లో నిల్పన్ బ్రయతింతు దేహమటు కాదో చచ్చెదన్ లెమ్ము పో",
        "కానీ యీ ఋణ మెట్లు తీర్చెదనొ యీ కాసంతకై వచ్చి జ"
      ],
      "chandassu": "మ.",
      "makutam_telugu": "న్మానేకంబులు దుఃఖినై తిరిగి పొందన్ జాల విశ్వేశ్వరా!"
    },
    {
      "id": 56,
      "lines_telugu": [
        "ఈ సంసారపయోధి లోఁతెరుఁగ కిట్లే యీది నట్లే మన",
        "స్త్రాసంబౌ మృతి యున్నదం చెఱిఁగియున్ దన్మార్గమే పట్టి న",
        "ట్లే సామీ! యిది జీవిలక్షణము, నిన్నే సన్నుతింపంగలే"
      ],
      "chandassu": "మ.",
      "makutam_telugu": "నే సంస్తోత్రము సేయఁబోదు జనుఁ డింతే సామి! విశ్వేశ్వరా!"
    },
    {
      "id": 57,
      "lines_telugu": [
        "తెలిపూఁబానుపులందు నొత్తిగిలి నిద్రింపన్, జగాలేత వె",
        "న్నెలలోఁ జల్లని పిల్లగాలి పొరలో నెమ్మేను చేర్పన్ నెలం",
        "తల లేనవ్వుల సోగబుగ్గ గిలిగింతల్ వెట్ట, నెంతెంత కో"
      ],
      "chandassu": "మ.",
      "makutam_telugu": "ర్కులు నాకున్నవొ, అంతనిన్నుఁగన కోర్కుల్ లేవు, విశ్వేశ్వరా!"
    },
    {
      "id": 58,
      "lines_telugu": [
        "మఱి రక్షించుట నన్ను నీకు బహుసామాన్యంబుగాఁదోఁచునో",
        "పురముల్ గాల్చుటకాదు, బ్రహ్మలిఖితంబున్ మార్చుటాకాదు, సం",
        "సరణాంభోది మహాపదద్రిధుత తృష్ణా వీచికల్లోలగ"
      ],
      "chandassu": "మ.",
      "makutam_telugu": "హ్వరమౌ నాహృదయాన శాంతి నెలకొల్పన్ జూడు విశ్వేశ్వరా!"
    },
    {
      "id": 59,
      "lines_telugu": [
        "సాఁబాముల్ మనకాటలో విడుచుఁగూసాలాజడల్ ముళ్ళలో",
        "జీబుల్ గట్టిన మింటి క్రొత్తరఁగలో చిన్నారి జాబిల్లిగా",
        "రాబంపున్ దనికించు వెన్నెలల దారా లల్లులో కీలుబొ"
      ],
      "chandassu": "మ.",
      "makutam_telugu": "మ్మై బందిన్ గొనె నా తలంపు తెమిలింపన్ రాదె విశ్వేశ్వరా!"
    },
    {
      "id": 60,
      "lines_telugu": [
        "కులదైవం బనుచున్ దలార నినుమ్రొక్కుల్ మ్రొక్కుకొన్నాను లో",
        "కుల దైవంబువలెన్ ముభావమున నీకున్ జేఁత మేలయ్య? నీ",
        "తలపై వెలుపుబువ్వక్రొత్తరఁగ మొత్తాలూరి ముయ్యేటి చెం"
      ],
      "chandassu": "మ.",
      "makutam_telugu": "గలువల్ జార్చిన తేనె నా పయినిఁ జిల్కన్రాదె విశ్వేశ్వరా!"
    },
    {
      "id": 61,
      "lines_telugu": [
        "నాకేమో మఱి నీవొసంగుదని రత్నాలున్ మహైశ్వర్యముల్",
        "నీకేమో మఱి నేను బూదితనువున్ నిండారఁగాఁబూసి భి",
        "క్షాకుక్షింభరవృత్తిఁ బుత్తు ననుచున్ గాలంబు భిన్నాధ్వముల్"
      ],
      "chandassu": "మ.",
      "makutam_telugu": "గా కేదోయొక మధ్యత్రోవఁజన నేల రావు విశ్వేశ్వరా!"
    },
    {
      "id": 62,
      "lines_telugu": [
        "నాకున్ జిన్నతనంబునుండి మదిలోనన్ దోచు వైరాగ్యమే",
        "కా కీ సంస్కృతియొండు వెంతఁబడి యీ కాంతాసుతుల్ పేరిటన్",
        "నా కాళ్లన్ బెనవైచుకొన్నయది కంఠానన్ దగుల్కొన్న దీ"
      ],
      "chandassu": "మ.",
      "makutam_telugu": "శోకం బేగతి మాన్పెదో గిరిసుతాశుద్ధాంత! విశ్వేశ్వరా!"
    },
    {
      "id": 63,
      "lines_telugu": [
        "ఈసంసారముచేత నిల్లొడల్ గుల్లేకాని లేదేమి మి",
        "థ్యాసౌఖ్యం బనిపించు దుఃఖమయ జన్మానేక మూహింపఁగా",
        "సీసీ పో యనుఁగాని వానిపయినే చిత్తంబు లగ్నంబగున్"
      ],
      "chandassu": "మ.",
      "makutam_telugu": "భాసాభాసము నీదు చిన్మయప్రభావజ్యోతి విశ్వేశ్వరా!"
    },
    {
      "id": 64,
      "lines_telugu": [
        "నా కే పూర్వజనుర్మహత్త్వముననో నాతండ్రి! నీ యీ పద",
        "శ్రీకంజాతములన్ దగుల్కొనియెఁబో చిత్తంబు దానన్ ననున్",
        "జేకో భాద్యత నీకయున్నయది తూష్ణింభావ మేలా ప్రభూ!"
      ],
      "chandassu": "మ.",
      "makutam_telugu": "నా కుయ్యింతయు నీచెవిన్ జొఱద సంధ్యాదార! విశ్వేశ్వరా!"
    },
    {
      "id": 65,
      "lines_telugu": [
        "నేనున్ జేసిన పాపకర్మములు తండ్రీ! చెప్పఁగా రానివిన్",
        "లోనన్ దల్పఁగనైన రానివి దయాలోకాంబుధారాప్రవా",
        "హానన్ క్షాళన చేసివైచెదవొ, లేదా రౌరవాగ్నిస్ఫులిం"
      ],
      "chandassu": "మ.",
      "makutam_telugu": "గానీకంబుల నూరెదో రురువిషాణశ్రేణి! విశ్వేశ్వరా!"
    },
    {
      "id": 66,
      "lines_telugu": [
        "ఏనాఁడో శివ! దుఃఖసంస్కృతి మహాహీనాంబుధిన్ దాటి యెం",
        "దో నేనొక్కఁడనే మహాగహనమందున్ నిల్చి నీతేజమున్",
        "బ్రాణాయామమునందుఁజూచి \"శివ!నిర్వాణైకమూర్తీ! నిరం"
      ],
      "chandassu": "మ.",
      "makutam_telugu": "తానందైక మయస్వరూప\" యనుచున్ ధ్యానింతు విశ్వేశ్వరా!"
    },
    {
      "id": 67,
      "lines_telugu": [
        "నే నీ లోకపు దౌష్ట్యమున్ దెలిసి తండ్రీ! పెన్ విరాగంబుతో",
        "దీనిన్ వీఁడఁగనెంచు నా నిముసమందే భార్యగా సంతతిం",
        "గా నా కాళ్ళను బంధముంచితివి పోఁగానెంతుఁ బోనైనచోఁ"
      ],
      "chandassu": "మ.",
      "makutam_telugu": "బ్రాణాల్ పోవునువీరి కీ మమతఁ గోయన్ జాల విశ్వేశ్వరా!"
    },
    {
      "id": 68,
      "lines_telugu": [
        "వ్యాఘ్రంబుల్ గలవంచు నాకుభయమేలా! అచటన్ గోముఖ",
        "వ్యాఘ్రంబుల్ బలె మోసపుచ్చవుగదా పైకెంతొలోనంతయే",
        "శీఘ్రం బచ్చొటికేఁగి తాపసుఁడనై చింతింప వాంఛింతు వ్యా"
      ],
      "chandassu": "మ.",
      "makutam_telugu": "జిఘ్రున్మోక్షపథాశ మిక్కుటమయా చిత్తేశ! విశ్వేశ్వరా!"
    },
    {
      "id": 69,
      "lines_telugu": [
        "నినువీక్షించెద నంచుఁ బూజలిడుదున్ నీకంచులోనెంచుచున్",
        "గనులన్ జోరునభాష్పముల్గురియుచున్ గాద్గద్యముల్ పొందుదున్",
        "దనివోకే యెదలోని భావములి పద్యాలల్లి నాగుండెతోఁ"
      ],
      "chandassu": "మ.",
      "makutam_telugu": "జని లోకంబును జూచిపుచ్చెదను నిశ్వాసాలు విశ్వేశ్వరా!"
    },
    {
      "id": 70,
      "lines_telugu": [
        "ఈ సాయంతన మేఁగుదెంతువని నే నే రోజు కా రోజు తం",
        "డ్రీ! సర్వాశలు యత్నముల్ ఫలముల్ నీ మీఁదనే పెట్టి యా",
        "యాసం బొక్కఁడె నే మిగిల్చుకొని సర్వానేహమున్ బుత్తు నీ"
      ],
      "chandassu": "మ.",
      "makutam_telugu": "వేసం బూర్జితచంద్రచూడ మెటులన్ వీక్షింతు విశ్వేశ్వరా!"
    },
    {
      "id": 71,
      "lines_telugu": [
        "స్వాంతంబన్ మృదుశయ్యపైఁ బఱచితిన్ భక్తిప్రథావస్త్ర మ",
        "త్యంతంబున్ బయిఁ జల్లితిన్ మృదుల భావాఖ్యప్రసూనాళి నా",
        "యంతర్గేహము బాగుచేసితిని నీకై కంతిదారిన్ బ్రతీ"
      ],
      "chandassu": "మ.",
      "makutam_telugu": "క్షింతున్ వాసకసజ్జికన్ బలె నుమాచిత్తేశ! విశ్వేశ్వరా!"
    },
    {
      "id": 72,
      "lines_telugu": [
        "నీ వేమో యరుదెంతువంచు మఱి నన్నే వచ్చి నాతండ్రి! \"యీ",
        "నీవా నన్నెద నమ్మి కష్టముల నెన్నేఁబొందె\"దం చోర్పుగా",
        "నేవో చెప్పెదవంచు నా మనసులో నేమేమొ యూహించి నీ"
      ],
      "chandassu": "మ.",
      "makutam_telugu": "పై విశ్వాసము నుంచితిన్ వదలకప్పా! నన్ను విశ్వేశ్వరా!"
    },
    {
      "id": 73,
      "lines_telugu": [
        "ఆకర్ణించెద నేమియో ప్రమథ శంఖారావమో! జాత వీ",
        "థీకల్లోల తరంగ దేవతటిని దీప్తారవంబో! కుభృ",
        "ఛ్ర్ఛీకన్యామణి పాదనూపురమణిక్రేంకారమో! నన్నిదే"
      ],
      "chandassu": "మ.",
      "makutam_telugu": "కైకో నీ వరుదెంతు వీ ధ్వని యదే కాఁబోలు! విశ్వేశ్వరా!"
    },
    {
      "id": 74,
      "lines_telugu": [
        "స్విద్యాత్ఫాలము, స్పందితాధరనవశ్రీ సద్య ఉద్వేగ భా",
        "స్వద్యోషార్ధము, చంచలద్భుజగరాజన్మంజుహారంబు, శౌ",
        "క్లద్యుత్యూర్జిత దీపితావయవ సంలానంబు, నీమూర్తి, భ"
      ],
      "chandassu": "మ.",
      "makutam_telugu": "క్తాద్యుజ్జీవనరంహ మేమనుదు మద్భాగ్యంబు? విశ్వేశ్వరా!"
    },
    {
      "id": 75,
      "lines_telugu": [
        "నను రక్షింపఁగ నీవు వచ్చి తవులే నాతండ్రి! యీచంద్రికల్",
        "తనుకన్, శ్రీనవగాంగవారి చినుకన్, తారుణ్య రేఖా వినూ",
        "తన సౌందర్యము పిల్ల తెమ్మెరలు చిందన్, నన్ను నానంద వా"
      ],
      "chandassu": "మ.",
      "makutam_telugu": "సన పొందన్, మది నీదురాక గురుతించన్ లేనె? విశ్వేశ్వరా!"
    },
    {
      "id": 76,
      "lines_telugu": [
        "దీర్ఘాధ్వమ్ము గమించి వచ్చి తడుగుల్ తే యెత్తెదన్, శీతలా",
        "నర్ఘాంబుల్ చిలికింతు నంజలిపుటం బందిమ్ము, హేమంతప్రా",
        "తర్ఘాసంబులు బిల్వపత్రములు మందారాది పుష్పాలు నీ"
      ],
      "chandassu": "మ.",
      "makutam_telugu": "కర్ఘంబిచ్చెద, రమ్ము తీర్చెదఁబథాయాసంబు, విశ్వేశ్వరా!"
    },
    {
      "id": 77,
      "lines_telugu": [
        "నీకున్ సూడిద లిత్తు నా హృదయ తంత్రీయుక్తనూవల్లకీ",
        "శ్రీకల్యాణ మనోజ్ఞగీతములు తండ్రీ! వాని నేఁ బాడుచో",
        "నాకన్నుల్ బడివచ్చు భాస్ఫములు కంఠగ్రావ్యగ్రగాద్గద్యముల్"
      ],
      "chandassu": "మ.",
      "makutam_telugu": "మై కేడించిన లేఁత చెమ్మటలు, రోమాంచాలు, విశ్వేశ్వరా!"
    },
    {
      "id": 78,
      "lines_telugu": [
        "నీకారుణ్యము కోసమై విధుర తంత్రీవీన వాయించు బా",
        "లాకృత్యంబుగ నంగలార్చిన దినాలన్ నాదు జిహ్వాగ్ర వా",
        "ణీకింక్ణింకిణి నూపురస్వనము లెంతే దట్టమై పోయె నేఁ"
      ],
      "chandassu": "మ.",
      "makutam_telugu": "డీ కారుణ్యము చేచి నాకసలు నోరే రాదు, విశ్వేశ్వరా!"
    },
    {
      "id": 79,
      "lines_telugu": [
        "నీ కారుణ్యము సాటి చెప్పెదను గానీ నిక్కమూహింపఁగా",
        "నీ కారుణ్యము సాటి దాని కదియే, నీ యీ కృపాలేశ మీ",
        "నాకున్ దోచెను గించిదేతదుదితానందంబు దైనందిన"
      ],
      "chandassu": "మ.",
      "makutam_telugu": "ప్రాకట్యంబును బొందఁజేసి నను సంరక్షించు, విశ్వేశ్వరా!"
    },
    {
      "id": 80,
      "lines_telugu": [
        "నీ కారుణ్యము సాటిసేయదు హిమానీ వాఃకణాలోలమా",
        "లాకేళీనలినాకరాచ్ఛజల వేలా కేలికాసక్త బా",
        "లా కర్పూరకపోలఫాలరుచిజాల స్రస్తచేల స్ఫుర"
      ],
      "chandassu": "మ.",
      "makutam_telugu": "త్ప్రాకారాకృతిమత్కుచద్వితయసంభరాలు విశ్వేశ్వరా!"
    },
    {
      "id": 81,
      "lines_telugu": [
        "నీకారుణ్యము సాటితెత్తును భవానీ మోహనాకేకర",
        "శ్రీకార శ్రవణాంబుజాత రుచిమత్స్మేరాననానందకు",
        "ల్యాకల్యాణ తరంగవత్త్రివళి సంలగ్నాత్మసంధాన! వ"
      ],
      "chandassu": "మ.",
      "makutam_telugu": "ర్షాకాలాంబుద సంస్రవజ్జలలవాచ్ఛశ్రీకి, విశ్వేశ్వరా!"
    },
    {
      "id": 82,
      "lines_telugu": [
        "నీ కారుణ్యము సాటిచెప్పెదఁ బికీ నిర్హ్రాదవేళాద్విరే",
        "ఫైకోన్మాదిత సర్వతః పరివృత ప్రారంభగీతీ లస",
        "న్మాకందాగ్రలతాంతపత్ర విగళన్మరంద కల్లోలినీ"
      ],
      "chandassu": "మ.",
      "makutam_telugu": "వ్యాకీర్ణాంబు ప్రనేక శిశిరత్వం బందు విశ్వేశ్వరా!"
    },
    {
      "id": 83,
      "lines_telugu": [
        "నీ కారుణ్యము సాటి చూచెద వియన్నీలాతినీలప్రభా",
        "శ్రీకృన్మోహన వర్ణ భాద్రపదసంశ్లేష ప్రగర్జద్విలా",
        "సైకాంభోద తనూ ప్రకాశిత వధూ సౌదామనీ దేహవ"
      ],
      "chandassu": "మ.",
      "makutam_telugu": "ల్లీ కల్యాణమనోజ్ఞదీధితి కరాళీ కేళి, విశ్వేశ్వరా!"
    },
    {
      "id": 84,
      "lines_telugu": [
        "నీవేమో కనిపించకుండినను గానీయైనఁ గన్పించిన",
        "ట్లే వేలూహలుగాఁగఁ దెచ్చుకొని నీవే కాక లేఁడే కదా",
        "దైవంబంచును నా కవిత్వము భవత్పాదద్వయిన్ జేర్చితిన్"
      ],
      "chandassu": "మ.",
      "makutam_telugu": "రావే దీనికి నే ఫలం బొసఁగెదో రానిమ్ము, విశ్వేశ్వరా!"
    },
    {
      "id": 85,
      "lines_telugu": [
        "కుమతుండైన దురాత్ము పాపములు భక్తుండైన యవ్వానిక",
        "ష్టములున్ బండినఁగాని నీకు నది నచ్చన్ బోదఁటట్లుండెఁబో",
        "క్రమమేలా గయికోవు చావొకటియేగా తక్కు వావెంక స"
      ],
      "chandassu": "మ.",
      "makutam_telugu": "ర్వము నెగ్గించితి వద్దిగూడఁ బ్రియమా? రానిమ్ము, విశ్వేశ్వరా!"
    },
    {
      "id": 86,
      "lines_telugu": [
        "భూమీదేవుల మానసంబు మృదువై పోల్పన్ వచస్సుల్ శిలా",
        "సామాన్యంబులునై కనంబడెడిపో! జాల్ముల్ మనోభావమం",
        "దేమో వహ్నులు పైకి వెన్నలు, జగం బీ రీతిగా సాగెడిన్,"
      ],
      "chandassu": "మ.",
      "makutam_telugu": "భూమీదేవుల దుష్టు లందురు జన్మముల్ చూడు విశ్వేశ్వరా!"
    },
    {
      "id": 87,
      "lines_telugu": [
        "పైకిన్ లోపల నెంతొ యంత బహుధావ్యక్తంబుగా వీతమా",
        "యాకారుల్ కుజనుల్, బహిస్సుధలు, లోనగ్నుల్ మఱీలోస్వయం",
        "పాక శ్రీపరిపాలకులే సుజను లప్ప! యింత దుర్మార్గ మీ"
      ],
      "chandassu": "మ.",
      "makutam_telugu": "లోకం బింతకు నేను జాలను దయాళూ! పాహి! విశ్వేశ్వరా!"
    },
    {
      "id": 88,
      "lines_telugu": [
        "కవి శైవాంశమటందు రక్కతననే గాఁబోలు నిన్ బోలె నన్",
        "గవిసెన్ నిక్కముగా నమాయకత, నాకంఠంబుఁ గోయంగ నెం",
        "చు విరోధిన్ సయితమ్ము నేనదుమగాఁజూడన్ మహాకోప మే"
      ],
      "chandassu": "మ.",
      "makutam_telugu": "చు వడిన్ దగ్గును నిష్ఠ చాల దరులన్ జూర్ణింప, విశ్వేశ్వరా!"
    },
    {
      "id": 89,
      "lines_telugu": [
        "తేనెల్ వాఱును మేఘగర్జనలు వీతెంచున్ బికీకన్యకా",
        "నూనవ్యాహృతి మాధుపంచమము చిందున్ ద్యోనదాంభఃకణ",
        "శ్రీనృత్యంబులు సూపు నాకవిత తండ్రీ! నాహృదంభోజ మం"
      ],
      "chandassu": "మ.",
      "makutam_telugu": "దానందచ్యుతి పొంది నీశతక మిట్లైపోయె, విశ్వేశ్వరా!"
    },
    {
      "id": 90,
      "lines_telugu": [
        "నా భాగ్యంబిది యెట్టిదో శతకమైనన్ బూర్తికాదే బ్యధా",
        "క్షోభాకంపిత దేహయష్టి పులకాశ్రుస్వేద రూపంబుగాఁ",
        "భ్రాభాతాంబుజ మట్లు నూత్నమధుహర్ష శ్రీధునీ వీచికా"
      ],
      "chandassu": "మ.",
      "makutam_telugu": "క్షోభంబందెడుఁ తండ్రి! యింత కృపయాచూపింతు విశ్వేశ్వరా!"
    },
    {
      "id": 91,
      "lines_telugu": [
        "ఈ కించిత్కృతి యిట్టులైన మఱియేమి లేదు లేవయ్య వే",
        "ధా! కాపర్ధశిఖాధునీ స్వనితగాథా! విశ్వనాథా! భవ",
        "చ్ఛ్రీకంఠాభరణంబు చెప్పెదను రాజీవంబులోఁ దేనియల్"
      ],
      "chandassu": "మ.",
      "makutam_telugu": "కైకోనే కయికోని క్రొత్తసిరి వాఁకల్ గట్ట విశ్వేశ్వరా!"
    },
    {
      "id": 92,
      "lines_telugu": [
        "తలపై జాబిలిరేకక్రొవ్వెలుఁగులోఁ దాత్పర్య మక్కొండ కూ",
        "తలకున్ నాకు నిరాదృతి స్ఫుట తపోధుఃక్లప్తి సామాన్యమై",
        "వెలసెన్ నాకును నమ్మవారికిని నీ ప్రేమం బొకేరీతి ని"
      ],
      "chandassu": "మ.",
      "makutam_telugu": "మ్ములుగా భాగము పంచిపెట్టెదవు పోపో! స్వామి! విశ్వేశ్వరా!"
    },
    {
      "id": 93,
      "lines_telugu": [
        "మనసేమందును? దీనివక్రత లహో మాన్పంగ నీవంతి చి",
        "క్కనిదైవంబు తలంపగా వలయునే కానీ మఱింకెట్లు మా",
        "నును? స్వీయావిలపాపకార్యచరణాంధు ప్లుష్ట వాఃప్లావనం"
      ],
      "chandassu": "మ.",
      "makutam_telugu": "బును బశ్చాత్తపనంబు నిత్యమయి యేమోప్రాప్తి? విశ్వేశ్వరా!"
    },
    {
      "id": 94,
      "lines_telugu": [
        "గాటంబౌ తెలిచిక్క వెన్నెల శిరః కళరపున్ దావి గా",
        "నై టాటోటుగ సోడుముట్టెను వికృష్ణాఘ్రూణ పర్యంత మా",
        "ర్గాటోపంబుల లోచనేంద్రియ పథవ్యాపార లుంటాకమై"
      ],
      "chandassu": "మ.",
      "makutam_telugu": "పాటో పోటొ భవత్కృపాధునికిఁ జెప్పన్ జాల, విశ్వేశ్వరా!"
    },
    {
      "id": 95,
      "lines_telugu": [
        "చెలువొప్పన్ సరసీజ బంధవుఁడు వేంచేసెన్ వియధ్వీథి చుం",
        "గులపై నప్పుడు నిద్రలేచితినయా, కుక్షింభరిన్ దేవులా",
        "టలతో వెళ్ళెను నాల్గుజాలు, నిశితోడన్ స్వేంద్రి యజ్ఞానమున్"
      ],
      "chandassu": "మ.",
      "makutam_telugu": "వెలితయ్యెన్ మఱియిద్ది యేమిబ్రతుకో వెళ్ళింతు? విశ్వేశ్వరా!"
    },
    {
      "id": 96,
      "lines_telugu": [
        "ఆక్రోశించెద బాహులెత్తి ప్రభువా! ఆలింపవే! యేమి కా",
        "మ క్రోధంబు లహో! ప్రమాణతను సంపాదించె నాయందు, నీ",
        "యక్రూరత్వము నీ వశిత్వమును నాయం దింత పొందింపవే!"
      ],
      "chandassu": "మ.",
      "makutam_telugu": "అక్రీతుం డగు దాసుఁడన్ శివశివా యన్నాను, విశ్వేశ్వరా!"
    },
    {
      "id": 97,
      "lines_telugu": [
        "తెమలన్ జాలనివాటుగా నుసికొలందిన్ దూయఁజన్నట్టి బొం",
        "గ్రమునా గాఢచలత్పరిభ్రమణరేఖన్ స్థైర్య మాభాసమై",
        "యమరన్ జూచుచుఁజూచుచుండఁదల బర్వై తూలిపోనైన దే"
      ],
      "chandassu": "మ.",
      "makutam_telugu": "హముగా నెన్నిగిరాట్లు నన్నిడెదొ క్రీడాసక్త! విశ్వేశ్వరా!"
    },
    {
      "id": 98,
      "lines_telugu": [
        "మునులేనట్టిది లోభమొక్కఁడు ననున్ బొందెన్ జరాక్రాంతియౌ",
        "నని భీతావహమైనతో సుతునియందై మోహంపుబెల్లు, కా",
        "మిని తొల్లింటిది నన్ బ్రశస్తపథగామిన్ జేయు దానిన్ దొలం"
      ],
      "chandassu": "మ.",
      "makutam_telugu": "చిన మార్గానఁదొలంచి నా విహపరశ్రేయస్సు, విశ్వేశ్వరా!"
    },
    {
      "id": 99,
      "lines_telugu": [
        "ప్రస్థానత్రయమున్ గనుంగొనుట తప్పన్ క్లిష్టకామావిలా",
        "వస్థానమర్గము నువుగింజంయినఁ దప్పన్ బోదు లోఁగాలమే",
        "ఘస్థూలాకృతి నల్లనైన పొగయై కట్టెన్ వెలారెన్ మన"
      ],
      "chandassu": "మ.",
      "makutam_telugu": "స్స్వస్థత్వం బని నేఁటి జన్మకె గడింపన్ లేనొ విశ్వేశ్వరా!"
    },
    {
      "id": 100,
      "lines_telugu": [
        "నినుఁ గ్రోంగ్రొత్తలు తేర్చుగుంఫనల వర్ణింపంగ నూహింతునౌ",
        "నని యే దారినిఁబోయి పూర్వకవి పాదాంకంబులే తోఁచి లో",
        "నన లజ్జాపరిగూఢ మానసుఁడనై నాలోన నేనే వినూ"
      ],
      "chandassu": "మ.",
      "makutam_telugu": "తన శంకాహృదయుండ నౌదు, మఱి క్షంతవ్యుండ, విశ్వేశ్వరా!"
    },
    {
      "id": 101,
      "lines_telugu": [
        "ఆనందైకమయస్వరూప! భవదీయైశ్వర్యమున్ ధూర్జటి",
        "శ్రీనాథుల్ కవితాసతీ కుచతటీ శ్రీగంధ కస్తూరికా",
        "స్థానంబున్ బొనరించి రిప్పటికి నస్మత్ స్తోత్ర పాత్రంబవై"
      ],
      "chandassu": "శా.",
      "makutam_telugu": "తేనెల్ ద్రావిన నోటికిన్ జలము లందింపయ్యె విశ్వేశ్వరా!"
    }
  ]
}
