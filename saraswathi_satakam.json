{
  "shatakam_title_telugu": "శ్రీసరస్వతీ శతకము",
  "author_telugu": "చేబ్రోలు సరస్వతీదేవి",
  "year": null,
  "poems": [
    {
      "id": 1,
      "lines_telugu": [
        "శ్రీదయివాతభాగ్యమును చెల్వగువిద్యయునిత్యశాంతియున్",
        "భేదమొకింతలేక సితనీరజవాసిని! భక్తకోటికిన్",
        "మోదముతోడనియ్యగల మూర్తివినీవనియెంచి యాత్మలో",
        "పాదసరోజయుగ్మముల పైబడివేడెద శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 2,
      "lines_telugu": [
        "భారతి! చంపకంబులును భవ్యములైతగునుత్పలంబులున్",
        "చేరిచి పూజుసేయుటకు సిద్ధముచేసితి శుద్ధభక్తిమై",
        "పారములేనినీకరుణ పైపయిఁజూపి కృతార్ధసేయుమా",
        "నేరుపుచాలదయ్యెనిఁక నివశరణ్యము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 3,
      "lines_telugu": [
        "తలచినకార్యసాధనము తప్పకసేయుచునాదువాక్కునన్",
        "పలుకుదొసంగులేక వరపద్యగణంబులగూర్చి నవ్యమౌ",
        "సలలితభావముల్ జెలగు శబ్దములన్ దగనిల్పిప్రోవఁగా",
        "చలిమలపుత్రినందనుని సన్నుతిజేసెద శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 4,
      "lines_telugu": [
        "హరునకువానిరాణికిని సంచితభక్తినిమ్రొక్కి యాపయిన్",
        "హరికినివానిరాణికిని నంబుజగర్భునకున్ బుధాళికిన్",
        "కరములుమోడ్చి మ్రొక్కెదను కామితసంపదసౌఖ్యసంతతుల్",
        "వరలగబ్రోదిసేయుటకు వర్ణమయీ! సతి! శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 5,
      "lines_telugu": [
        "సదమలవత్సలత్వమున శాస్త్రములందలి నీతిసారముల్",
        "ముదమలరంగవిద్యలను భూతములైనప్రబోధవైఖరుల్",
        "సదయుతమీరగాదెలుపు సద్గురునాధునిసుబ్బరాయునిన్",
        "వదలకచిత్తమందునిచి ప్రస్తుతిచేసెద శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": ""
    },
    {
      "id": 6,
      "lines_telugu": [
        "కవికులరాజకోటి పదకంజములన్ భజియింతుభక్తితో",
        "నవరసభావకల్పనలు నాకునుదోపగజేసివేడు నీ",
        "ప్రవిమలనామరూపముల పల్మారుసన్నుతిజేయగావెసన్",
        "కువలయమందుకీర్తినొడఁగూర్పఁగఁగోరితి శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 7,
      "lines_telugu": [
        "గురువులనెల్లచిత్తమున కోరినుతించెద తల్లిదండ్రులన్",
        "పరమగురుండనంబరగు భవ్యుని లక్ష్మినృసింహదేవునిన్",
        "సరసకవిత్వసంపదలు సమ్మతిమీరగ జిహ్వనాటగన్",
        "మఱిమఱిసంస్తుతించెదను మన్ననఁగాంచుము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 8,
      "lines_telugu": [
        "నలువపడంతి! నమ్మితిని నాలుకపై వెసనిల్చిదిట్టవై",
        "పలుకుదొసంగులేక రసవంతములై దొరలంగపద్యముల్",
        "పలుకుమటంచువేడితిని భారతి! మేలగురీతికైతమున్",
        "వెలువడజేయుమమ్మ కరుణించికళావతి! శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 9,
      "lines_telugu": [
        "మానకనాపయిన్ కరుణ మాటిమాటికిజూపి ధర్మవి",
        "జ్ఞానముగాంచఁగాదగిన శక్తిని సత్వరమిచ్చుచున్ గుణ",
        "శ్రీనయబోధపద్ధతుల జెందుటకున్ సతమున్ భవత్కృపా",
        "దానముసేయుమోజనని! తద్దయుగొల్చెద శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 10,
      "lines_telugu": [
        "చల్లనిచూపులన్ బరపి శాంతగుణమ్ముననుగ్రహించి సం",
        "పుల్లవిలాసలీలలను బ్రుంగగజేసినయంబొకింత నా",
        "యుల్లమునందుజొన్పిప్రియ మొప్పగనన్నెదనుంచిమేలురం",
        "జిల్లభజింప బుద్ధివికసింపఁగఁజేయుమ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 11,
      "lines_telugu": [
        "చిరతరభక్తినాహృదయ సీమనునిన్నుభజింతునెప్పుడున్",
        "మరచెడుదానగాను నినునమ్మితివేఱుగ నెంతచూచినన్",
        "గరమనురక్తిబూని ననుగాచెడువారలులేరుగావునన్",
        "గరుణదలిర్పనన్నెపుడు గావుమతల్లిరో శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 12,
      "lines_telugu": [
        "వినయముతోడభక్తిపదవిన్ మనమందుననాట జేసి నే",
        "మనవియొనర్చుచుంటివినుమా ననుగావుమపెంపుగూర్పమా",
        "కనికరముంచుమా తెలుఁగుకైతమునందుననేర్పొసంగుమా",
        "జనని! భజింతునిన్నెపుడు సమ్ముదమొప్పగ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 13,
      "lines_telugu": [
        "నిన్నుభజించుచున్ సతము నీపదపద్మములాశ్రయించుచున్",
        "జెన్నలరారనీగుణము నెమ్మనమందున జింతసేయుచున్",
        "గ్రన్నననీదునామమెనిరంతరమున్ జపియించుచున్ నినున్",
        "సన్నుతిజేయుచుంటి ననుసమ్మతి బ్రోవుమ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 14,
      "lines_telugu": [
        "కలియుగమందునీదుకృప గల్గినవారలు పండితోత్తముల్",
        "నెలతరొ! నీకృపారసములేని మనుష్యులువట్టిమందులై",
        "మెలకువజెందలేరు పరమేష్ఠిమనోహరి! నిన్నెగొల్తు  నా",
        "కలవడజేయుమీరసమయంబగుకైతము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 15,
      "lines_telugu": [
        "ఒకపరిపద్మసంభవుని యుత్తమపత్నిగఁదోచుచుందు వీ",
        "వొకపరి విష్ణువక్షమున నున్నతిజూపెడునాదిలక్ష్మివై",
        "యొకపరిరుద్రురాణివయి యుండుదువెన్నఁగనీదుతత్వమున్",
        "సకలసురేశ్వరుల్ తెలియజాలరునిక్కము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 16,
      "lines_telugu": [
        "సదమలభక్తినీచరణ సారసయుగ్మముగొల్చెదన్ జయ",
        "ప్రదమగులీలనాసుతుల భర్తనురక్షణసేయుమాననున్",
        "వదలకయాయురున్నతులు బాగుగనిచ్చియనుగ్రహించినీ",
        "పదములగొల్చుభాగ్యమిడి వర్ధిల్లజేయుమ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 17,
      "lines_telugu": [
        "వ్రతములుసేయలేను నుపవాసములైననుసల్పలేను నా",
        "దృతిజపమైననున్ సరిగ దీరికగాంచితదేకనిష్ఠతో",
        "మతినిలబెట్టిచేసెడు క్రమంబెఱుగన్ నినుమాత్రమెంతయున్",
        "పతితముగానిచిత్తమున భక్తిగఁగొల్చెద శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 18,
      "lines_telugu": [
        "సురుచిరహస్తమున సొంపుగఁదాలిచి నాల్గువేదముల్",
        "వరలగమీటుచుంబరమ భక్తులపాలిటికల్పకంబవై",
        "సరసిజగర్భసంభవుని స్వాంతనికేతనమందునిచ్చలున్",
        "దిరముగనిల్చి తేజరిలు దేవి! కృపామతి! శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 19,
      "lines_telugu": [
        "నీవమదీయదైవమని నెమ్మినిగొల్చెదసతతంబు నీ",
        "పావననామసంస్మరణ బాయనుతల్లి! యుపేక్షసేయకో",
        "దేవి! దయాస్వరూపిణివి దీనను దోషములెంచకమ్మ సం",
        "భావితమైననీచరణపద్మము బట్టితి శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 20,
      "lines_telugu": [
        "ఆయతమైనభక్తిని సమగ్రముగాభజియింతునిన్ను దీ",
        "ర్ఘాయువొసంగినాకెపుడ నంతసుఖంబుజయంబులిచ్చి నీ",
        "సాయమునాకొసంగి భవసాగరమీదగఁజేసియాపయిన్",
        "శ్రేయముగాంచుసత్పదవి సిద్ధముచేయుము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 21,
      "lines_telugu": [
        "ఇరయనునామధేయమున నెల్లజగములునిండి విద్యకున్",
        "గురుపదమున్ వహించునినుఁ గూర్మిభజించెదనెల్లవేళనా",
        "దరముననాదువాక్కున సుధామధురంబగుపద్యరాజముల్",
        "వరలఁగనీకటాక్షమును వర్ధిల్లజేయుము శ్రీసరస్వతీ"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 22,
      "lines_telugu": [
        "తెల్లనిచీరగట్టి కడుఁ దేజముతుంపెసలాడుపీఠమం",
        "దుల్లముపల్లవింప స్వరయోగమనోహరవీణమీటుచున్",
        "ఫుల్లసరోజనేత్రములు పూర్ణకృపారసమున్ వేలార్చునో",
        "పల్లవపాణి! కొల్చెదభవత్పాదయుగ్మము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 23,
      "lines_telugu": [
        "తెలియవుధ్యానయోగములు దెల్లముగాజపహోమతత్వమున్",
        "దెలియదుమంత్రశాస్త్రములు దివ్యములైనత్వదీయశక్తులన్",
        "దెలుయఁగనేర్పుచాలదిఁక దీనజనాశ్రిత దిక్కునీవిఁకన్",
        "నెలతరొ! నిన్నుజేరితిని నీవెటుచూచెదొ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 24,
      "lines_telugu": [
        "యెఱుఁగకచేయుతప్పులను నెంతయు లెక్కనుసేయబోకనా",
        "కెఱుఁగఁగఁజెప్పుమాయలుగ కీవువచించినరీతిభక్తిమై",
        "నిరతముచేయుచుందుదగు నేరుపుమించెడిశక్తినిమ్ము నే",
        "సిరులనుగోరశాంతగుణ సిద్ధినిగోరెద శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 25,
      "lines_telugu": [
        "సతతమునీపదాంబుజము సన్నుతిజేసెదభక్తిపెంపునన్",
        "సుతలొనరించుతప్పులను జూదరుతల్లులు వేఱుభంగిగ",
        "పతితనటంచుమార్మొగము పట్టకజ్ఞానపథంబుజూపి స",
        "మ్మతమగురీతిగావుమిఁక మాటికివేడితి శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 26,
      "lines_telugu": [
        "దోసములెంచిచూడకుము దుర్గుణపుంజమునాభవంబుకై",
        "వేసటజెందినీమరుగు వేగమజొచ్చితిచారునేత్రి! సం",
        "తోసముమీరవత్సలతతోదరిఁజేరితి శారదాంబ! నీ",
        "దాసికలందునన్ గలిపి ధైర్యముగూర్పుమ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 27,
      "lines_telugu": [
        "విమలమతిన్ వహించి యరవిందదళాయితలోచనా! సదా",
        "ప్రమదమెలర్పగొల్చెదన వశ్యముతోరపుభక్తిగాంచి పెం",
        "పమరచిరాయురున్నతుల నందఁగఁజేయుము మేలుగొల్చుచున్",
        "గొమరులనేలినాపతికి గూర్పుమక్షేమము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 28,
      "lines_telugu": [
        "తప్పులుచేసినాననుచు తథ్యముగావచియించినన్ ననున్",
        "దప్పచరించితంచునిటు దందనసేయుటపాడియౌనె? నే",
        "ర్పొప్పఁగజెప్పరాదొకొ? హితోక్తులజెప్పిన జేయకుందునే?",
        "యొప్పగులీలయోజనని! యోమునిపూజిత! యోసరస్వతీ"
      ],
      "makutam_telugu": "యోసరస్వతీ",
      "chandassu": "ఉ."
    },
    {
      "id": 29,
      "lines_telugu": [
        "తల్లివిగాననీమనసు తాలిమిజెందకబోదునిక్కమే",
        "యెల్లవిధంబులన్ సుతులనేలుటనీకుధర్మమౌను సం",
        "పల్లలితాంగి! కత్సితులపత్యములుందురుగానియెందునున్",
        "తల్లులుకుత్సితంబెపుడు దాల్చుటసత్యము శ్రీసరస్వతీ"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 30,
      "lines_telugu": [
        "ఋతమగువాక్కునాలుకపయిన్ దగనిల్పివివేకశీలముల్",
        "చతురతశాంతిదాంతియును సాధుగుణంబునుదారబుద్ధి స",
        "మ్మతమగునీతిమార్గమును మానకనాకునొసంగినిత్యమున్",
        "క్షితిపయికౌతుకంబెసఁగ క్షేమముగూర్పుమ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 31,
      "lines_telugu": [
        "పున్నెముసేయలేదుపలు భూములుజుట్టియుఁ దీర్ధకోతిలో",
        "తిన్నగగ్రుంకలేదు పరదేవిప్రసాదమునందలేదు నే",
        "పిన్నను దానధర్మములు పెద్దలసేవలుచేయలేదునిన్",
        "సన్నుతిజేయబూనితిని శారద! నీదయ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 32,
      "lines_telugu": [
        "భవముతలంచిచూచుతఱి పాపపుకర్మలుపెక్కులై పున",
        "ర్నవనవమైతమోగుణగణంబుల కాస్పాదమైసుపుణ్యముల్",
        "లవమునుజేయలేక ఫలలాభములొందకకాలమెల్లనో",
        "కువలయలోచనా! చెడియె కోర్కెలగూర్పుము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 33,
      "lines_telugu": [
        "దేహమువీడివోవుతఱి దీరనిరోగముచేతఖిన్ననై",
        "గేహమునందుబంధువులు కేకలుపెట్టఁగ నార్తచిత్తనై",
        "యూహకలంగినీభజనయొప్పుగ సేయగనౌనొకాదొ? వ్యా",
        "మోహముబాపినీభజనమున్ దయచేయుము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 34,
      "lines_telugu": [
        "గళమునశ్లేష్మవాతములు గ్రమ్ముశరీరముపోవునప్డు నీ",
        "సలలితనామరూపములు సంస్మరణంబొనరించునేర్పునున్",
        "బలమురహింపఁబోవదు భవచ్చరణాంబురుహంబులిప్పుడే",
        "కొలిచెడిభాగ్యమిచ్చినను గూరిమినేలుము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 35,
      "lines_telugu": [
        "సనకసనందనాది మునిసత్తములైనను భక్తిగాంచియే",
        "జననిశరణ్యయంచుపదసారసముల్ భజియింత్రుమోక్షమున్",
        "గనుటకునట్టితల్లిని యనారతమున్ భజియింతునిన్నెదన్",
        "వినయవివేకభావములు నెమ్మదిదాలిచి శ్రీసరస్వతీ"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 36,
      "lines_telugu": [
        "దీనజనావనామిగుల దిక్కఱినేనినువేడుకొంటి నా",
        "మానసరాజకీరమును మానకనీపదపంజరంబునన్",
        "పూనికమీఱనీక్షణమె పొందికగావసియింపజేయుమా",
        "చానను మంచిచెడ్డవిచక్షణనేరను శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 37,
      "lines_telugu": [
        "అస్థిరమైనదేహమిది యాకలిదప్పులకోర్వలేదు చ",
        "ర్మాస్థులు రక్తమాంసముల నాయుతమైనదిశైశవంబు బా",
        "ల్యస్థవిరాదిప్రాయముల నారటబెట్టెడుదీనినమ్మి స",
        "త్యస్థితిగానలేను వరదాయి! కృపన్ గను శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 38,
      "lines_telugu": [
        "శ్రీకరమైనసద్యశము చేతనరారుచు నిందునందునన్",
        "ప్రాకుడులేనిజీవితమునన్ సుఖసంపదగాంచనెంచుబల్",
        "ప్రాకటభక్తియుక్తిదనరన్ సతమెంతయుశ్రద్ధబూనుచున్",
        "సాకిభజించుమానవుల జన్మముజన్మము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 39,
      "lines_telugu": [
        "సారమతిన్ దలంచినిను సంస్తుతిజేసినమూడుప్రొద్దులన్",
        "జేరుఁజిరాయురున్నతులు శిష్టజనస్తవనీయబుద్ధి సం",
        "సారసుఖంబులున్ గలుగు జ్ఞానముగల్గును నిత్యమోక్షల",
        "క్ష్మీరతీగల్గుసదశ్యము చేకురునెప్పుడు శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 40,
      "lines_telugu": [
        "అనవరతంబుమోహమున కాస్పాదమైనభవాబ్ధిజిక్కి నే",
        "వినయవిధేయతాగుణము వీడితమోమయతత్వమందుపూ",
        "నినమతిచేతదివ్యమగు నీపదచింతయొకింతలేకనా",
        "జననమువీటఁబుచ్చితిని శారద! ప్రోవుము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 41,
      "lines_telugu": [
        "అక్షయమైననీపదము నందఁగఁగోరితి హంసగామినీ!",
        "యక్షరమూర్తినినుగొని యాడగనాతరమౌనె? సత్యవే",
        "దాక్షరపంక్తులేమహిమ నంతయుఁదెల్పగజాలదయ్యెగా",
        "సాక్షివిసర్వలోకముల సత్కళదేలెడు శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 42,
      "lines_telugu": [
        "ఆయువుకొంచమయ్యెను తదర్ధమురాత్రులయందునిద్రలో",
        "బోయెనహంబుసర్వమును బూనిధనార్జనమందుబుచ్చుచున్",
        "న్యాయపథంబుదప్పి విషయాబ్ధినిమున్గుచునింతకాలమున్",
        "వేయివిధంబులన్ జెడితి నీదయగోరితి శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 43,
      "lines_telugu": [
        "ఆదరమింతజూపదగదా? నినునింతగగొల్చుచుండగా",
        "నీదుకృపాప్తిగోరితిని నీవసమస్తమటంచునమ్మితిన్",
        "మోదపయోధిదేల్పగలమూర్తి వటంచు భజింపుచుంటిసు",
        "శ్రీదయివారబ్రోవుమ ప్రసిద్ధగుణమ్మున శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 44,
      "lines_telugu": [
        "సలలితతేజమున్ వడసి చక్కనిరూపునుదాల్చిభక్తకో",
        "టులకెనలేనిభాగ్యముకడుంగడు గూర్చి సుఖింపజేయుచున్",
        "బలమునొసంగిప్రోచుగుణభద్రతను తల్లినినెమ్మనమ్మునన్",
        "గొలుతుమదీయపాపములు గొబ్బునఁగూల్చగ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 45,
      "lines_telugu": [
        "నీమహిమంబులేక ధరణింబ్రతుకంగలశక్తియున్నదే?",
        "యేమియొనర్పనేర్తు కృపనీవుననున్ దగబ్రోవకుండినన్",
        "నీమముతోభజించెదను నీవమదర్ధముప్రాణమంచువే",
        "నీమదినెంచిప్రోవుమవనిన్ సుఖమందగ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 46,
      "lines_telugu": [
        "కుజనులతోడినెయ్యములు గూర్పకనెప్పుడుచిత్తవృత్తులన్",
        "సుజనులుబోవుమార్గమున జొన్పడజేసితదీయనామముల్",
        "భజనయొనర్పగాదగిన భక్తియుశక్తియునిచ్చినాకు యా",
        "ర్యజనులుమెచ్చువాక్కు తనరారగజేయుము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 47,
      "lines_telugu": [
        "వలనుగనీస్వరూపములు వర్ణనసేయఁగలేక తల్లిప్రాఁ",
        "బలుకులునిర్జరాలియును ప్రాజ్ఞశిరోమణులుండవారితో",
        "నలుసునకైనన్ దగని నాకుదరంబె త్వదీయతత్వముల్",
        "పొలుపుగకీర్తిసేయుటకు పుష్కరలోచన శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 48,
      "lines_telugu": [
        "భగవతి! సత్యలోకమున బ్రహ్మసమేతముగావసించి యె",
        "ల్లగతులభక్తకోటులు చెలంగవరంబులనిచ్చిప్రోచుచున్",
        "చిగురులమించుకేలుగవ చేనొకవీణియబట్టిమీటుచున్",
        "మొగమునచిన్నినవ్వలర మోదమొసంగుమ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 49,
      "lines_telugu": [
        "కనుగవమోడ్చినీచరణ కంజములన్ స్మరింయించువేళ నా",
        "మనముచలించుచున్ గలఁగి మాటికిమాటికి క్షోభమొందఁగా",
        "జననితమఃప్రభావమున శారద! నీభజంబునిల్వదో",
        "జనని! ముదంబుతోనపుడు చలగచూడుమ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 50,
      "lines_telugu": [
        "ప్రాణమువోవువేళలను బంధులుపుత్రులుమిత్రులందఱున్",
        "బూనుచుమూగిచిత్తమును బుగ్గినిగల్పుదురంతెకాని వి",
        "జ్ఞానముతోదనీశ్వరుని సన్నుతిచేయుపదాళినిచ్చు ని",
        "న్నే నెటుభక్తిగొల్చినను దృప్తిఘటిల్లదు శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 51,
      "lines_telugu": [
        "గళమునప్రాణవాయువులు గల్గినదాకనెబంధులాప్తులున్",
        "పలపలమూగుచుంద్రు బహుభంగుల ప్రాణముపోవునాపయిన్",
        "మెలకువగాంచియొక్కొకరు మెల్లగవీడుదురీవొకష్టముల్",
        "గలిగినయప్పుడేదయను గాంచెదవెంతయు శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 52,
      "lines_telugu": [
        "నిన్నెభజింతునెల్లపుడు నేర్పలరారగభక్తిపెంపుతో",
        "నెన్నుదుసర్వకాలముల నీవశరణ్యమటంచు భాషయం",
        "దున్నవిషేషముల్ మృదుహితోక్తులదెల్పినపుణ్యరాసినే",
        "నెన్నియుగాలైన భజియించెదమద్గురు శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 53,
      "lines_telugu": [
        "సదమలభావముల్ గలుగు సత్యపథమ్మునబోవునట్లుగా",
        "హృదయమునందునెట్లుదలపింతువొ భక్తిమెయిన్ భజింతునీ",
        "పదములబట్టితిన్ గృపకుబాత్రనుగా నొనరింపుమిప్డె నే",
        "ర్పొదవెడులీలబ్రోచి దయయుంచుమునాపయి శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 54,
      "lines_telugu": [
        "తనయదొసంగుచేసినను తల్లిక్షమించికృపన్ వహించు న",
        "ట్లనయమునేనొనర్చు పనులందునగల్గు దొసంగులన్ శమిం",
        "చినయపథంబునన్ జనెడుచెల్వగుబుద్ధులుసెప్పి మంచిత్రో",
        "వనుజనునట్లుతోద్పడుమ భద్రముగాగాంతును శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 55,
      "lines_telugu": [
        "విలసితమైనఫాలమున వేడుకమీరగకమ్మవజ్రపుం",
        "తిలకముదిద్ది కన్నులకు తీరుగకాటుకబెట్టి యందమౌ",
        "వెలగలయాణిముత్యముల పేరులురంబున చౌకళింపగా",
        "పలుకువెలంది! నీముఖము భావనజేసెద శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 56,
      "lines_telugu": [
        "తొళసీదళంబుతోనెపుడు తోరపుభక్తినిమూడుప్రొద్దులన్",
        "దలచిత్వదీయరూపమును తప్పకపూజయొనర్తు తప్పులన్",
        "దలపకజ్ఞానమార్గమును తార్కొనజేయుము నాదుచిత్తమున్",
        "కలవరమందిసద్గతిని గానకస్రుక్కితి శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 57,
      "lines_telugu": [
        "నీదయలేనిజీవిత మనేకదినంబులుదాల్చియుండినన్",
        "ఖేదమునొందుటేఫలము కీర్తిగడించుటలేదుపిమ్మటన్",
        "మోదముజెందబోదకట! మోక్షముదూరము శారదాంబనీ",
        "పాదములందుసంస్మరణ బాయకనిల్పుమ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 58,
      "lines_telugu": [
        "విద్యకుమాతృభూమివయి విశ్వమునిండుచుదద్దప్రేమతో",
        "విద్యయుబుద్ధినిచ్చి కడువీతతమోగుణచిత్తపద్ములై",
        "సదశ్యముల్ విశేషగుణ సంపదలందఁగామానవాళికిన్",
        "వేద్యవిధానముల్ దెలుపు వేల్పనినమ్మితి శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 59,
      "lines_telugu": [
        "వేకువలేచినీభజన వేడుకమీరగఁజేతునెమ్మదిన్",
        "శ్రీకరమైనపుష్పముల నేకములన్ గొనితెచ్చి నిత్యమున్",
        "ప్రాకినభక్తితో జనని! భారతి! నామొరలాలకించి నీ",
        "వేకరణిన్ మదీప్సితము లియ్యదలంచితొ? శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 60,
      "lines_telugu": [
        "పసితనమందునెరమిని పాపములెన్నియొ చేసిచేసినే",
        "వ్యసనముజెందిజీవితము భారమునై కనుపట్టనంతటన్",
        "విసువుజనియించెచిత్తమున వేరొకమార్గముదోచదయ్యె సా",
        "రసభవురాణి! నన్నిపుడు రక్షణచేయుము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 61,
      "lines_telugu": [
        "స్ధిరముగనీదుపాదముల చిత్తమునిల్పగలేదు త్వత్పదాం",
        "బురుహముగొల్చువారలకు పుట్టుటగిట్టుటలంతరించునో",
        "సరసిజనేత్ర! వందనము సల్పెద కోర్కులదీర్పనీవెకా",
        "మరువకనీకటాక్షమొక మాటునిగూడ్చుమ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 62,
      "lines_telugu": [
        "చింతలుక్రొత్తలైవొడమి చేరగనీయదుసద్గుణంబులన్",
        "శాంతియుదాంతియున్ గలిగి సజ్జనసేవలు జేయబోదువే",
        "దాంతవిచారభావముల తధ్యమెఱుంగదు నాదుచిత్తమా",
        "సంతమసంబునందణగి సద్గతిగోరదు శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 63,
      "lines_telugu": [
        "నీపయిభారమున్ వయిచి నెమ్మదిశాంతివహించి సత్యమే",
        "ప్రాపయినన్నుబ్రోచునని భావమునన్ దలపోయుచుంటినే",
        "పాపమెరుంగనిన్నెపుడు భక్తిమెయిన్ భజియించుచుంటినీ",
        "వేపగదాల్చినన్ పరులికెవ్వరు బ్రోతురు శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": ""
    },
    {
      "id": 64,
      "lines_telugu": [
        "దేవి! భవత్ప్రభావమున తెన్గునకైతమునేర్చి తెంతయున్",
        "శ్రీవినయంబుగాంచుచు ప్రసిద్ధమతిన్ నినుగొల్చుబుద్ధియున్",
        "భావమునందునేర్పు పరివర్తనమందు యశంబుగూర్చి సం",
        "భావనజేసెదన్ సతము మానకగొల్చెద శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 65,
      "lines_telugu": [
        "సంపదగల్గినప్పుడెద సంతసమందు విపత్తుగల్గినన్",
        "బెంపువహింపబోదుమఱి ప్రేమదలిర్ప సమత్వభావమే",
        "యింపువహింప నెమ్మదిని నేడ్తేఱనాటుమ క్రోధబుద్ధియున్",
        "జంపివిశాలభావములు సమ్మతినిమ్మిఁక శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 66,
      "lines_telugu": [
        "కొడుకులుసేయుదోసములు కూర్మిసహించెడు తల్లిదండ్రుల",
        "ట్లెడద కృపారసంబువహియించి పరాంబిక! నాదొసంగులన్",
        "తడవునుసేయకే సయిచి ధర్మవిధనమునందు జ్ఞానమున్",
        "బడయఁగనీయుమా సుకృతమార్గమునందగ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 67,
      "lines_telugu": [
        "నీవలనన్ గదాసతము నిత్యసుఖంబుగాంచుచుంటి సు",
        "శ్రీవిభవంబులన్ వడసి చెన్నలరార యశంబుగాంచితిన్",
        "డెవి! స్తుతించుచుంటి వెనుదీయక నాయెడ దోసముండినన్",
        "కావుమనన్ క్షమించి కలకాలము వేడెద శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 68,
      "lines_telugu": [
        "తెలిసియుకొన్నితప్పులను తెల్వియొకింయులేకకొన్నియున్",
        "బలగుణగర్వభారమున బాల్పడి కొన్నియు బుద్ధిహీనతన్",
        "సలిపితి పెక్కుదోషములు సమ్మతి బ్రోవగదేయటంచు న",
        "ర్మిలి నినుమ్రొక్కుచుంటి ననుపేర్మినిజూడుము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 69,
      "lines_telugu": [
        "మానక నీపదాబ్జములె మాటికినమ్మి భజింతు నీకు సే",
        "వానియమంబులన్ సలిపి భక్తిగనుంటి దోషమున్న దే",
        "వీ! ననుగూర్మినేలవలదే? తగునా యిటుత్రోసివేయ న",
        "జ్ఞానముబాపి శ్రేయమగు జ్ఞానమొసంగుమ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 70,
      "lines_telugu": [
        "ఆయుతభక్తిదాల్చి యనయమ్మునినున్ భజియించుటే సదా",
        "శ్రేయమటంచు భర్త వినిచెన్ పలుమారు పురాణగాధలా",
        "ప్యాయనమై పఠించుసమయంబున నాపతిభక్తిభావముల్",
        "కాయమునుండుదాక వికలంబొనర్పకుము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": ""
    },
    {
      "id": 71,
      "lines_telugu": [
        "సారసమతిన్ భజింతునిను స్వాంతమునందున భక్తిభావమే",
        "మరక నిరతంబును సమంచిత రీతిని ప్రేమజూపుచున్",
        "సిరులను వైభవోన్నతుల జెందఁగ సౌఖ్యము గాంచునట్లుగా",
        "వరమొక్కటిమ్ము నాకు కొదవా? దయచేసిన శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 72,
      "lines_telugu": [
        "జననమునీటిబుగ్గ ధనసంపదభోగము చంచలాభమౌ",
        "తనువులనిత్యముల్ రుజలుదార్కొని చిందరవందరయ్యెడున్",
        "తనయులు బంధుమిత్రములు తాజనువేళలవెంటరారు పా",
        "వనమగునీదు నామమునె పాటిగగొల్చెద శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 73,
      "lines_telugu": [
        "లోకములోన నెందుచపలుల్ నినుభక్తిభజింపఁజాల ర",
        "స్తోకముదంబుతో నెపుడు దోయలిగూర్చెద హర్షచిత్తవై",
        "చేకొనుమమ్మ నాప్రణిధి శ్రీగిరిజానతపల్లవాంఘ్రి! నీ",
        "వేకృపజూపఁగావలెను వీదకనన్నిక శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 74,
      "lines_telugu": [
        "నీముకమెప్డులోకజన నీముకహ్బింబము గేలిచేసెడిన్",
        "నీమృదుమానసంబు నవనీతసమానము నీదుచూపులా",
        "సోమమరీచిజాలములు చూడగ .... భక్తులన్",
        "కామితమిచ్చి ప్రోచుటగు గట్టిగనమ్మితి శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 75,
      "lines_telugu": [
        "నిన్నెదనమ్మియుండుటను నీరజనేత్ర! సుఖంబులందితిన్",
        "మన్ననగాంచితిన్ ప్రభులమాన్యత బొందితి శ్రేయమొందితిన్",
        "గ్రన్ననభాగ్యసంపదల గాంచితి నేమియులోటులేదు సౌ",
        "ఖ్యోన్నతి నిచ్చిప్రోవు మహితోక్తులఁగూర్మిని శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": ""
    },
    {
      "id": 76,
      "lines_telugu": [
        "దినదినమున్ క్షణక్షణమ దేపనిగా నినుగొల్చుచుంటి నె",
        "మ్మనమున భక్తిభావములు మాటికిపై నుబుకంగజేసి కా",
        "వునదయదాల్చి నన్నెటులొ ప్రోవఁగరాదె పరాంబికా! సుఖం",
        "బునతులతూగి జీవితము బుచ్చెడిరీతిని శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 77,
      "lines_telugu": [
        "చిన్నికుమారులన్ సుఖముజెందఁగఁజేసి మదీయభర్తకున్",
        "గ్రన్ననభాగ్యవైభవము గాంచఁగనిచ్చి శుభప్రదముగా",
        "నన్ననయంబు బ్రోతువని నమ్మితిరూఢిగ నాత్మలోపలన్",
        "నన్నిక నేవిధమున మనమ్ముననెంతువొ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 78,
      "lines_telugu": [
        "అర్ధముగోరికాదు ధనమన్నను కాంక్షజనించి కాదు నిన్",
        "ప్రార్ధనజేయుటల్ దినమునందున రాత్రులయందు కాలమున్",
        "వ్యర్ధముగాక యుండునటు లర్ధ్యబలమ్మును నాటఁజేసిలో",
        "స్పర్ధజనింపకుండుటకు సమ్మతిగొల్చెద శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 79,
      "lines_telugu": [
        "నీకృపపెంపునన్ గద గణించితిదెంగుకైతమింక సు",
        "శ్రీకమనీయమూర్తులగు చిన్నికుమారులుగల్గిరెప్పుడున్",
        "నాకునుదైవమట్టపతి నవ్యసుఖంబులు గూర్చుచుండెడిన్",
        "నీకెపుడున్ నమస్కృతుల నేకముచేసెద శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 80,
      "lines_telugu": [
        "సకలము నీవయంచు పెలుచన్ మృదుభావమునన్ భజింతునే",
        "వికలముగాని చిత్తమున వెండియు భక్తిమతిన్ ద్వదీయమూ",
        "ర్తికి గుణరాసికిన్ విమలతేజముదాల్చిన ధర్మమూర్తికె",
        "ప్డుకరము మోడ్చెదన్ గృపనుబ్రోవుమునన్నిక శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 81,
      "lines_telugu": [
        "చెప్పెడిదేమినీకు సరసీరుహలోచన! నాదొసంగులన్",
        "దప్పకసైచి ప్రోవుమిక త్వత్పదయుగ్మముగొల్చుదాననే",
        "ర్పొప్పమనంబునందు దయయూనుచు బుత్రికవోలె చూడుమా",
        "యెప్పటికైననీవ భరియింపవలెన్ జుమ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 82,
      "lines_telugu": [
        "నన్నెటునుద్ధరించెదవొ నాపతినేవిధినాదరింతువో",
        "యెన్నుచునుందు నీదయనెయీ తనువుండెడినంతదాక నా",
        "విన్నపమాలకించి కురిపింపుమ నీదుకృపామృతంబులన్",
        "నిన్నుత్యజించి వేఱొకరినిం భజియింపను శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 83,
      "lines_telugu": [
        "నాపయినన్ గృపారసము నాటెదవన్నతలంపుతోడ నీ",
        "ప్రాపుగణింపఁగా గలుగు భావమునన్ గొనియాడుచుంటి నే",
        "పాపము జేసినాననుచు భారతి! గోపములేక పేర్మిమై",
        "జూపుమ సత్కృపన్ నుదురుసోకగ మ్రొక్కెద శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 84,
      "lines_telugu": [
        "భావమునందు నీచరణ పద్మముదక్క మరేవియేని నే",
        "భావనజేయనొల్లనిది భావ్యము నీకు నెఱుంగఁజెప్పితిన్",
        "నీవమదీయ దేవతవు నీవమదిష్టమును గూర్చుమమ్మ సొం",
        "పావహిలంగఁ బ్రోవఁదగదా? బరువౌనొకొ? శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 85,
      "lines_telugu": [
        "నిలచిప్రణామముల్ సలిపి నెమ్మది సమ్మదమిన్మడింప దో",
        "యిలి ఘటియించి భక్తిమెయినెంతయు సంస్తుతిజేసిచేసి మ్రొ",
        "క్కులిడితి నామనంబునను గోరికలెవ్వియునులేవు నీపదం",
        "బులు మదిలోన నిల్పు దృఢబుద్ధి గఱంపుము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 86,
      "lines_telugu": [
        "పనివడి పాపకార్యములపై మనమున్ బురికొల్పబోకు మే",
        "యనువునైన నీపదములంచితరీతిని కొల్వలేదటం",
        "చనిశము నేడ్చుచుంటినకటా! తెరువెద్దియు లేదు నాపయిన్",
        "కనికరమున్ వహించి వెసగావ దలంపుము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 87,
      "lines_telugu": [
        "మనమున సద్గురూత్తముని మానకపూజలు సేయుచుంటి నా",
        "జననికి మ్రొక్కుచుంటి నలసాధుచరిత్రుల గొల్చుచుంటి నే",
        "ననయము భర్తృపాదము సమంచితరీతి భజించుచుంటి గా",
        "వున యపరాధముల్ సయిచి ప్రోవుమయెప్పుడు శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 88,
      "lines_telugu": [
        "వారక గొల్చుచుంటినిను స్వాంతమునన్ గలభక్తిపెంపునన్",
        "కోరికదీర్చి భద్రములుకూర్చి యనుగ్రహముంచి యెప్పుడున్",
        "తీరని సౌఖ్యమిచ్చి వెలితిన్ గననీయక నీదుసత్కృపా",
        "సారమునాపయిన్ జిలికి చక్కగప్రోవుమ శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 89,
      "lines_telugu": [
        "ప్రేమరసంబులుట్టిపడ పేర్మినిగాంచుచు జ్ఞానసంపదన్",
        "నీమహిమంబులన్ దెలిపి నెయ్యము తియ్యము మీరునట్లు నా",
        "పై ముదమున్ వహించితగు పద్దతులన్నియు బోధసేయరా",
        "దా? మహితప్రబోధమున తద్దియగొల్తును శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 90,
      "lines_telugu": [
        "నీకృపపెంపు నాయెడల నిశ్చయమై తనరారునంచు నే",
        "ప్రాకట సౌఖ్యసంపదల భవ్యశుభంబుల నొందుచుందు లో",
        "కైకకృపావలంబ! భవదంఘ్రియుగంబును గొల్చువారికే",
        "లాకొఱతల్ ఘటిల్లు కమలాసనుప్రేయసి! శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 91,
      "lines_telugu": [
        "కోరిభజింతు నిన్నెపుడు కోరికలీరికలెత్త నాత్మలో",
        "జేరగదీసి ప్రోచుటకు చెల్లదె? సేవకురాలనైతి సం",
        "సారమునందు జిక్కుకొని సంకటమందితి నీదుపాదముల్",
        "సారెకు సన్నుతించెదను జాలిదలంచుము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 92,
      "lines_telugu": [
        "శ్రితజనకల్పవల్లివని చేరితినీదరి కన్నతల్లి! స",
        "మ్మతమగు రీతింగావుమనుమానము పెంచక చింతవాపి స",
        "ద్గతిబడయంగఁ జేయవె యుదారగుణాఢ్య! మరాళగామినీ!",
        "సతతము దోసిలొగ్గి నిను సంస్తుతిఁజేసెద శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 93,
      "lines_telugu": [
        "శరదచంద్రికాధవళ సన్నుతగాత్ర! కురంగనేత్ర! నీ",
        "హారసముజ్జ్వలస్ఫటిక హార కరాంకుశపాశవల్లకీ",
        "ధారిణి! దీనపోషణి! సుధారసభాషిణి! నిత్యతోషిణి!",
        "శరద! నీదుపాదముల సన్నుతిచేసెద శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 94,
      "lines_telugu": [
        "అంబ! సితాంబుజాసని! దయంబుధి! పద్మజురాణి! వాణి! ధ",
        "ర్మాంబిక! నారదాదివిభుదాళి సమర్చిత! సారసాంఘ్రి! నే",
        "రంబులసపు నీపదపరాగమెదిక్కిఁక నీకృపావిశే",
        "షంబునుజూపి కావుమిఁక సంసృతికష్టము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 95,
      "lines_telugu": [
        "సకలకలాస్వరూపిణి! ప్రసన్నవిలోచన! భక్తరంజనీ!",
        "సకలచరాచరంబులకు సాక్షివి కోవిదకల్పవల్లి! తా",
        "వకపదభక్తిచే సకల వాంచితముల్ బడయంగవచ్చు త",
        "ప్పకవరమీయకున్న పెరవారలులేరిక శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 96,
      "lines_telugu": [
        "అమ్మ! నవాబ్జపాణి! శుభమందగ సత్కృపజూపవమ్మ! ని",
        "న్నెమ్మది గొల్తునమ్మ! కరిణింపుమ నీసరివారులేరు స",
        "త్యమ్ముగ నమ్మినాను బహుళాగమవందిత! బ్రాహ్మి! నాకు ని",
        "త్యమ్ముసుభద్రమిమ్మ! కమలాసనుభామిని! శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    },
    {
      "id": 97,
      "lines_telugu": [
        "శరణము పూర్ణచంద్రముఖి! సర్వకళాకలితస్వరూపిణీ!",
        "శరనము సర్వలోకనుత! సద్గుణవల్లి! మరాలగామినీ!",
        "శరణము నారదాదిబుధ సన్నుత! పల్కులకల్కి! భారతీ!",
        "శరనము పద్మపాణి! సితసారసవాసిని! శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 98,
      "lines_telugu": [
        "జయజయ బ్రహ్మరాణి! భవసంహారి చారుకురంగలోచనా!",
        "జయజయ మంజుభాషిణి! లసన్మణిభూషణి! లోకతోషణీ!",
        "జయజయ భోగభాగ్యసుఖ సద్గుణదాయఖిలైకపావనీ!",
        "జయజయ వాక్సతీ! లలిత! శర్మద! భారతి! శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 99,
      "lines_telugu": [
        "తెలుగుకవిత్వమున్ సరిగ దీర్చిరచింపఁగ నర్హయోగ్యతల్",
        "గలుఁగఁగఁజేసి భావములు కాంతివహించి వికాసమొందగా",
        "జిలిబిలి ముద్దుపల్కులను జిమ్మెడీ భాగ్యమునిచ్చి ప్రోవఁగా",
        "నలికులవేణి! నాహృదయమందు వసింపుము శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "చ."
    },
    {
      "id": 100,
      "lines_telugu": [
        "నీమృదుపాదపద్మముల నెమ్మదిఁదాల్చితి నీస్వరూప వి",
        "ద్యామహితప్రచారముల నర్చనచేసితి నిన్నుఁబోలె సు",
        "శ్రీమహిమంబులొప్పునొక చెల్వనుసందియమేటికింకనీ",
        "నామమెదాల్తు; నీకృపకు నాకొకలోపమే శ్రీసరస్వతీ!"
      ],
      "makutam_telugu": "శ్రీసరస్వతీ!",
      "chandassu": "ఉ."
    }
  ]
}
