{
  "shatakam_title_telugu": "ధూర్తమానవా శతకము",
  "author_telugu": "త్రిపురనేని రామస్వామి",
  "year": null,
  "poems": [
    {
      "id": 1,
      "lines_telugu": [
        "ఏఁ బదునాల్గులోకముల-సృష్టియొనర్చుచుఁ బెంచి పిమ్మటన్‌",
        "దూబవలెన్‌ హరింతు నని-దొంగనుడుల్‌ వచియించు చుంటివే!",
        "యేఁబదిమాట లేమిటికి?-ఇట్టి ప్రచారము మానకున్నచో",
        "గూబలు సాఁగఁదీసెదను-గూయకు మిట్టివి ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 2,
      "lines_telugu": [
        "ఎవ్వరు చూచినారు సృజి-యింపఁగ నీ పదునాల్గులోకముల్‌",
        "సువ్వన సువ్వి సువ్వి యను-చొప్పెకదా! యొకఁడైనఁ జూచెనే",
        "దవ్వులనుండియైన నొక-దానినినైన? వృథా ప్రగల్భముల్‌!",
        "నవ్వుల పాలుఁజేసెదవె-నన్నిటులాడుచు ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 3,
      "lines_telugu": [
        "ప్రతివర్షంబును నా వివాహ మను పే-రన్‌ బెక్కుచందాల దు",
        "ర్మతి చందాలు వసూలుచేసి ప్రతియూ-రన్‌ గజ్జకట్టింతువే!",
        "గతి యీమాత్రములేదె నాకరయ? నేఁ-గావించుకోలేనె? యీ",
        "గతి నన్నీవు పరాభవించుటకు సం-కల్పింతువే మానవా!"
      ],
      "makutam_telugu": "మానవా!",
      "Chandassu": null
    },
    {
      "id": 4,
      "lines_telugu": [
        "కాపురముండ నిల్లు, నడ-కత్తెరలోఁ బడియుండఁ బెండ్లమున్‌,",
        "మాపులు కున్కఁగాఁ బడక-మంచము, నెక్కగ నెక్కిరింతలున్‌,",
        "సాపడఁ బైడికంచమును-జక్కగఁగూర్చి యుపన్యసింతువే?",
        "నీపనిఁ బట్టెదన్‌ వినుము-నీవిది మానవ ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 5,
      "lines_telugu": [
        "కొస కేమౌనొ యెఱుంగకుండ నుసితోఁ-గోణంగివై నీవు నీ",
        "పుసికన్నుల్‌ మసిముక్కు దేబెమొగమున్‌-బువ్వాడు పెన్‌బోరెమున్‌",
        "తొసినోరున్‌ గలిగించి వంచకుఁడవై-దుర్జాతి, నన్నొక్క మా",
        "నిసినిం జేసెదవే! మనుష్యునివలెన్‌-నేనుంటినే మానవా!"
      ],
      "makutam_telugu": "మానవా!",
      "Chandassu": null
    },
    {
      "id": 6,
      "lines_telugu": [
        "కాలుంజేతులు ముక్కు మోములును చం-కల్‌ చన్నులున్‌ బేర్లు నీ",
        "కేలా యున్నవొ; నాకు నట్లెకలవా?-యీరీతిగా నన్ను నీ",
        "వేలా వర్ణనచేసినాడ వకటా!-యెందాక సైరింతు? నిన్‌",
        "పాలార్తున్‌ మునుమున్న చెప్పితిని నీ-పాట్లన్నియున్‌ మానవా!"
      ],
      "makutam_telugu": "మానవా!",
      "Chandassu": null
    },
    {
      "id": 7,
      "lines_telugu": [
        "గుడులున్‌ గోపురముల్‌ కుశీలవుఁడవై-కూర్పించి చందాలతో",
        "మడిమాన్యంబులు నాదు పేరుననె ని-ర్మాణంబు గావించుచున్‌",
        "వడపప్పున్‌ బెరవారి కిచ్చెదవె? నీ-భావంబునం దేమి గీ",
        "ల్పడఁగా నేర్చెడి? చెప్పు మింతటి దివా-లాఖోరువే మానవా!"
      ],
      "makutam_telugu": "మానవా!",
      "Chandassu": null
    },
    {
      "id": 8,
      "lines_telugu": [
        "వేదము లెట్లు బ్రహ్మముఖ-వీథులనుండి హరింపఁగాఁ బడున్‌;",
        "పాదలి సోమకాసురుఁడు-వచ్చి త్రయిన్‌ హరియించె నంచు నే",
        "చీదరఁ బొందకుండ చొఱ-చేఁపను జేసితివే ననున్‌ - సరే!",
        "నీదయమీద నా బ్రదుకు-నిల్చెనె చెప్పుమ ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 9,
      "lines_telugu": [
        "బలి యేపాపముఁ జేసినాఁ డతనిపై-వైరంబు నాకేల? త",
        "ద్బలి రాజ్యంబు హరింప వంచకుండనై-ధర్మంబుఁ బోద్రోసి దో",
        "ర్బలహీనుండగు నింద్రుఁ బ్రోవ నవతా-రం బెత్తినా నంచు లో",
        "కులు నమ్మన్‌ వచియింతు వింకయిన బొం-కుల్‌ మానవా? మానవా!"
      ],
      "makutam_telugu": "మానవా? మానవా!",
      "Chandassu": null
    },
    {
      "id": 10,
      "lines_telugu": [
        "పరులను, ధర్మదూరులను,-బంధురపాపనిమగ్నచిత్తులన్‌",
        "గరుణను గాచి ప్రోచుటకు-గా మఱితో బలిచక్రవర్తినిన్‌",
        "దిరిపెము నెత్తినాఁడ నని-దేబిరిగొట్టుమొగంబ, యెల్లెడన్‌",
        "నిరతము చాటుచుండెదవె!-నీపనిఁ బట్టెద ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 11,
      "lines_telugu": [
        "తనువెల్లన్‌ గులపెట్టి జీర్ణసుఖ రు-గ్దద్రువ్యధాపీడచే",
        "త నహోరాత్రులు కామతృప్తి కొరకై-దారాడు స్వర్లోక నా",
        "థుని పక్షంబయి దానశీలుని మహ-త్పూజ్యున్‌ బలిన్‌ సత్యవా",
        "క్యనిరూఢున్‌ బొరియించినా ననుచుఁ బ-ల్కన్‌ జూతువే మానవా!"
      ],
      "makutam_telugu": "మానవా!",
      "Chandassu": null
    },
    {
      "id": 12,
      "lines_telugu": [
        "ఒక్కఁడు తండ్రిఁ జంపెనని-యోరిమిలేకయె గండ్రగొడ్డటన్‌",
        "జక్కడగింప ధర్మువగు-నా కులమంతయు? దీనిజేయ నే",
        "నొక్కఁడనే కనంబడితి-నో! యిటువంటివి పూర్వమందు నే",
        "దిక్కులనేని విన్పడెనె?-తిక్కవదల్చెద ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 13,
      "lines_telugu": [
        "ఉడుగక తొల్లి పెండ్లమును-నొక్కతె నామెడ కంటఁగట్టి యా",
        "బిడ నెవఁడో హరించె నని-వెంగలిమాటలు చెప్పి యామెకై",
        "యెడతెగకుండ బావురని-యేడ్చితినంచును నెన్నిరోజులో",
        "బడబడ పెద్దగ్రంథములు-వ్రాసితివేమిర? ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 14,
      "lines_telugu": [
        "మిడిమేలంబుగఁ దెచ్చిపెట్టితివిగా-మేనత్తతోఁ గూటమిన్‌",
        "బడి మువ్వంకల ముండతోడ మధురా-పట్నంబులోఁ గూటమిన్‌",
        "మెడకుంగట్టితి వెంతవాఁడవుర! నీ-మిట్టాటలన్‌ మానవా!",
        "కడికండల్‌ తెగఁగోసివైచెదను గా-కశ్రేణికిన్‌ మానవా!"
      ],
      "makutam_telugu": "మానవా!",
      "Chandassu": null
    },
    {
      "id": 15,
      "lines_telugu": [
        "అవతారంబులనెత్తి చేయగల న-న్యాయంబు లన్నింటి నే",
        "నవతారంబుల నెత్తకుండ మఱి చే-యన్‌ శక్తిలే దంచు న",
        "న్నవమానించితి వింతకాల మిటు? ని-న్నాపాదమస్తంబుగా",
        "నివురుంజేసెద నెవ్వరడ్డపడగా-నీ కుండిరో మానవా!"
      ],
      "makutam_telugu": "మానవా!",
      "Chandassu": null
    },
    {
      "id": 16,
      "lines_telugu": [
        "స్మృతులన్‌ వ్రాసితి నందు; వాస్మృతులలోఁ-జిత్రించి శ్రుత్యర్థముల్‌",
        "ప్రతిపాదించితినందు; వయ్యది నిజం-బా? యెంతకాలంబు దు",
        "ష్కృతి సాగింతువు, లోకవంచనములన్‌-జేయింతువో, చేతువో",
        "పతితాత్మా, యిఁకనైన యీ వెడఁగు త్రో-వల్‌ మానవా? మానవా!"
      ],
      "makutam_telugu": "మానవా? మానవా!",
      "Chandassu": null
    },
    {
      "id": 17,
      "lines_telugu": [
        "కలలోఁ గన్పడుచుండు బట్టబయలన్‌-గన్పట్ట రాకుండు గ",
        "ఱ్దలు గ్రంథంబులు జెప్పుఁ గట్టెదుటఁ బ్ర-త్యక్షంబుఁ జెప్పండు లో",
        "కులు కల్లోలపడంగ నీగతిని ట-క్కుల్‌ చెప్పు మాయావికిన్‌",
        "తలతిక్కన్‌ వదలింతు నీపయిని చి-త్తభ్రాంతిపో మానవా!"
      ],
      "makutam_telugu": "మానవా!",
      "Chandassu": null
    },
    {
      "id": 18,
      "lines_telugu": [
        "ఈ టకటొంకు లేమిటికి?-నిల్లును వాకిలిఁ గట్టిపెట్టి యే",
        "టేటను బెండ్లి సేయుమని-యే నెపుడైనను గోరియుంటినే!",
        "చీటికి మాటికిన్‌ బరుల-జేబులు గొట్టుట ధర్మమార్గమే?",
        "ఏటికి నీయబద్ధ మర-రే! యిఁక సాగునె? ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 19,
      "lines_telugu": [
        "బొక్కెడుకూడు పట్టుమని-పొట్టకు తింటినె యొక్కపూటయేన్‌?",
        "జక్కగ నొంటినిండ నొక-జానెడు గుడ్డను గప్పుకొంటినే!",
        "ఒక్కటియేని మ్రుచ్చిలిక-యుంచితివే? యిఁక నీదుపాటు లే",
        "నక్కయుఁ గుక్కయున్‌ బడదు;-నా పలుకుల్‌ విను ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 20,
      "lines_telugu": [
        "పొక్కిలిగడ్డలేక, తన-పొయ్యికిఁ గట్టెలు లేక, మంటకున్‌",
        "బిక్కినఁ గుండలోనికిని-బియ్యపునూకలు లేక, గంజిలో",
        "లెక్కకు నుప్పుగల్లయిన-లేక, కృశించెడి పేదవానికిన్‌",
        "ఱెక్కలు డుచ్చి సిల్గుల హ-రింతువె చెప్పర, ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 21,
      "lines_telugu": [
        "మరణపు శయ్యమీఁద నొక-మారయినన్‌ నను దప్పకుండ సం",
        "స్మరణము చేసినంతటనె-స్వర్గము వచ్చునటందు, వేగతిన్‌",
        "బొరయును? నిట్లె నీ వెపుడు-బొంకుచునుందువు దీనికై నినున్‌",
        "గఱకఱ గొంతు కోసెదను-కానివి చెప్పకు ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 22,
      "lines_telugu": [
        "ఏ నొకజాతికూడు భుజి-యించుచు మిక్కిలి తక్కుజాతులన్‌",
        "హీనముగాగఁ జూతునని-యెవ్వరు సెప్పిరి నీకు వంచకా!",
        "మానవు లందఱున్‌ సరిస-మానులు గారొకొనాకు? మాయురే!",
        "మానక నీవ యిట్టి యవ-మానముఁ జేతువె ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 23,
      "lines_telugu": [
        "త్వరపడకుండ సంజపడు-దాఁకను తప్పుపనుల్‌ పొనర్చి పై",
        "బొరుగున నున్న తోఁటలను-బూవులు మ్రుచ్చిలి కోసి తెచ్చి నా",
        "శిరమునఁ బోసినంతటనె-చేసిన పాపము లొక్కసారిగా",
        "మఱచెడునట్టి వెంగలినె-మానక యిట్టివి ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 24,
      "lines_telugu": [
        "పసులను, జెట్టుచేమలను,-బక్షితతిన్‌, గ్రిమికీటకాదులన్‌",
        "బుసుకున దాకినంతఁ దల-పోయవు స్నానముమాట; కాని మా",
        "నిసి నినుఁ దాకినంతఁ దల-నిండుగ స్నానము ధర్మమార్గమే!",
        "ముసిముసినవ్వు నవ్వెదవు-మోరెగబట్టుక ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 25,
      "lines_telugu": [
        "బొచ్చు నొసంగి యెట్లు పరి-పూర్ణమనోరథసిద్ధిఁ బొందగా",
        "వచ్చును? బిచ్చివాఁడనని-భావమునం దలపోయుచుంటివా?",
        "పుచ్చును నీదు పాపములు-పోరచి మానుము యిట్టి వానినిన్‌;",
        "బొచ్చెము లిట్లుచెప్పి ప్రజ-మోసము చేయకు ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 26,
      "lines_telugu": [
        "ఒక దేవాలయమందు స్త్రీలకు రహ-స్యోత్సాహివై బోధముల్‌",
        "నికరాదాయముతోడ జోడుచెవులున్‌-నిండించుచున్నావఁటే!",
        "అకటా కొంపల నెన్ని దీసితివొ య-త్యాచారముల్‌ సల్పి, నీ",
        "మొకమున్‌ రాసెద మానకున్న యెడలన్‌-ముమ్మాటికిన్‌ ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 27,
      "lines_telugu": [
        "బిడ్డలకోసరమ్ము విల-పించెడి యా జవరాండ్రతోడుతన్‌",
        "బిడ్డలు తప్పకుండఁ బ్రభ-వించెదరంచు సమాదరంబునన్‌",
        "గడ్డముపట్టి \"గర్భగుడి\"-గర్భముఁ జేర్చుదువట్టెరేల నో",
        "వెడ్డరి! నాకు మంచి పని-వెట్టితి వింతకు ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 28,
      "lines_telugu": [
        "వాజను మానకున్న నప-వాదులు; తప్పవు శృంగభంగముల్‌;",
        "రోజులు నీకుఁ జాల విసి-రో! జులుమింతకు మానకున్నచోఁ",
        "బాజివియౌదు వీవు నగు-బాటు ఘటిల్లును; నింక మీఁద నీ",
        "పోజును జూచి మోసపడి-పోవుట గల్గదు ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 29,
      "lines_telugu": [
        "తిరిపెము నెత్తియెత్తి యతి-దీనతఁ దిర్గుచు జోలి బట్టుచున్‌",
        "తిరుపతికొండ మీఁది కెగ-దేకుచు నచ్చట చెప్పుదెబ్బ లీ",
        "వొరువుగఁ దిన్న లేశము ప్ర-యోజన ముండదు ధర్మమార్గమున్‌",
        "బిఱిఁదికిఁ ద్రోసిపుచ్చి పర-పీడకుఁ బూనిన ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 30,
      "lines_telugu": [
        "తిరుపతిఁ బుట్టి; రంగపురి-తెన్నుల వర్ధిలి; కాశిలోపలన్‌",
        "మరణము పొందినప్పటికి-మారదు కర్మఫలానుభూతి; నీ",
        "వెరిగియు దీని స్వార్థరతి-నెల్లవిధంబుల నెంతమందినో",
        "పురపుర నెల్లవేళలను-మోసముఁ జేతువే ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 31,
      "lines_telugu": [
        "ఇతరులఁ బర్వుతో బ్రదుక-నిచ్చుట నెన్నఁడు నేర్చికొందు వా",
        "యతమగు నీ ప్రపంచసుఖ-మన్నది యొక్కటె నీ సుఖంబుగాఁ",
        "బ్రతిదినమున్‌ స్మరించు సమ-భావము నెన్నఁడు నేర్చికొందు వు",
        "న్నతిఁ గనుచుండి నీ ప్రజ ల-నారతమున్‌ నినుమెచ్చ మానవా!"
      ],
      "makutam_telugu": "మానవా!",
      "Chandassu": null
    },
    {
      "id": 32,
      "lines_telugu": [
        "చేసినవేమో చేసితివి-చెన్నటివై; యని నేను సైరణన్‌",
        "జేసితి; నింకముందయినఁ-జేసిన తప్పుల దిద్దుబాటుకై",
        "గాసిలియైన యత్నములు-గట్టిగఁ జేయక యూరకున్నచో",
        "వేసరఁబోక కట్టి కుడి-పించెదఁ తప్పదు ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 33,
      "lines_telugu": [
        "నే వచ్చి నీకుఁ గలలో",
        "వావిరి చెప్పినది యెల్ల వ్రాయుటచేతన్‌",
        "నీవే ధన్యుఁడ వైతివి",
        "రావోయీ! త్రిపురనేని రామస్వామీ!"
      ],
      "makutam_telugu": "రామస్వామీ!",
      "Chandassu": null
    },
    {
      "id": 34,
      "lines_telugu": [
        "పైగా నాతనినే విమానముపయిన్‌-స్వర్గంబు గొంపోయి త",
        "ద్భోగావాప్తిని గూర్చినాఁడ నని సు-ద్దుల్‌ చెప్పుచున్నాఁడవా?",
        "జాగీరిచ్చునె యే ప్రభుండయిన రా-జద్రోహికిన్‌ స్వర్గమా?",
        "నీ గాండ్రింపులు గట్టిపెట్ట నిఁకనే-నిన్‌ బూనవా? మానవా!"
      ],
      "makutam_telugu": "మానవా!",
      "Chandassu": null
    },
    {
      "id": 35,
      "lines_telugu": [
        "ఎడ్డెతనంబుఁ జూపెదవె!-యెంతని నే సహియింతు నిన్ను; నీ",
        "కడ్డము వచ్చినంతటనె-యాతఁడు ధర్మవిదూరుడౌనె? పెన్‌",
        "గడ్డము లేకయున్న నెటు-కాఁగలడయ్య ఋషీంద్రుఁ డెందు! నీ",
        "నడ్డి విఱుంగు నింకపయి-నన్‌ మతిదప్పిన ధూర్తమానవా!"
      ],
      "makutam_telugu": "ధూర్తమానవా!",
      "Chandassu": null
    },
    {
      "id": 36,
      "lines_telugu": [
        "ఆ యాచార్యుఁ డెవఁడో తెల్పవుగ య-త్యాచారముం జల్పుచున్‌",
        "కాయంబెల్లను రాజయక్ష్మయను రో-గంబందుటన్‌ గ్రుళ్ళి వే",
        "యాయాసంబునఁ దూలుచున్నతఁడు నా-యాచార్యులం దొక్కఁడా?",
        "నాయాజ్ఞా పరిపాలురం దొకఁడ! నన్‌-వంచింతువా? మానవా!"
      ],
      "makutam_telugu": "మానవా!",
      "Chandassu": null
    }
  ]
}
