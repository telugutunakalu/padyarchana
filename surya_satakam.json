{
  "shatakam_title_telugu": "సూర్య శతకము",
  "author_telugu": "మయూరుడు",
  "year": null,
  "poems": [
    {
      "id": 1,
      "lines_telugu": [
        "జంభారాతీభకుంభోద్భవమివ దధతః సాంద్రసిందూరరేణుం",
        "రక్తాః సిక్తా ఇవౌఘైరుదయగిరితటీధాతుధారాద్రవస్య",
        "ఆయాంత్యా తుల్యకాలం కమలవనరుచేవారుణా వో విభూత్యై",
        "భూయాసుర్భాసయంతో భువనమభినవా భానవో భానవీయాః"
      ],
      "makutam_telugu": null,
      "Chandassu": null
    },
    {
      "id": 2,
      "lines_telugu": [
        "భక్తిప్రహ్వాయ దాతుం ముకులపుటకుటీకోటరక్రోడలీనాం",
        "లక్ష్మీ మాక్రష్టుకామా ఇవ కమలవనోద్ఘాటనం కుర్వతే యే",
        "కాలాకారాంధకారానన పతితజగత్సాధ్వసధ్వంసకల్యాః",
        "కల్యాణం వః క్రియాసుః కిసలయరుచయస్తే కరా భాస్కరస్య"
      ],
      "makutam_telugu": null,
      "Chandassu": null
    },
    {
      "id": 3,
      "lines_telugu": [
        "గర్భేష్వంభోరుహాణాం శిఖరిషు చ శితాగ్రేషు తుల్యం పతంతః",
        "ప్రారంభే వాసరస్య వ్యుపరతిసమయే చైకరూపాస్తథైవ",
        "నిష్పర్యాయం ప్రవృత్తాస్త్రిభువనభవనప్రాంగణే పాంతు యుష్మా-",
        "నూష్మాణం సంతతాధ్వశ్రమజమివ భృశం బిభ్రతో బ్రధ్నపాదాః"
      ],
      "makutam_telugu": null,
      "Chandassu": null
    },
    {
      "id": 4,
      "lines_telugu": [
        "ప్రభ్రశ్యత్యుత్తరీయత్విషి తమసి సముద్వీక్ష్య వీతావృతీన్ప్రాగ్‌ -",
        "జంతూస్తంతూన్యథా యానతను వితనుతే తిగ్మరోచిర్మరీచీస్‌",
        "తే సాంద్రీభూయ సద్యః క్రమవిశద దశాశా దశాళీవిశాలం",
        "శశ్వత్సంపాదయంతోఽంబరమమలమలం మంగళం వో దిశంతు"
      ],
      "makutam_telugu": null,
      "Chandassu": null
    },
    {
      "id": 5,
      "lines_telugu": [
        "న్యక్కుర్వన్నోషధీశే ముషితరుచి శుచేవౌషధీః ప్రోషితాభా",
        "భాస్వద్గ్రావోద్గతేన ప్రథమమివ కృతాభ్యుద్గతిః పావకేన",
        "పక్షచ్ఛేదవ్రణాసృక్స్రుత ఇవ దృషదో దర్శయన్ప్రాతరద్రే-",
        "రాతామ్రస్తీవ్రభానోరనభిమతనుదే స్తాద్గభస్త్యుద్గమో వః"
      ],
      "makutam_telugu": null,
      "Chandassu": null
    },
    {
      "id": 6,
      "lines_telugu": [
        "శీర్ణఘ్రాణాంఘ్రిపాణీన్వ్రణిభి రపఘనైర్ఘర్ఘరావ్యక్తఘోషాన్‌",
        "దీర్ఘాఘ్రాతానఘౌఘైః పునరపి ఘటయత్యేక ఉల్లాఘయన్‌ యః",
        "ఘర్మాంశోస్తస్య వోఽంతర్ద్విగుణఘనఘృణానిఘ్న నిర్విఘ్నవృత్తే-",
        "ర్దత్తార్ఘాః సిద్ధసంఘైర్విదధతు ఘృణయః శీఘ్ర మంహోవిధాతమ్‌"
      ],
      "makutam_telugu": null,
      "Chandassu": null
    },
    {
      "id": 7,
      "lines_telugu": [
        "బిభ్రాణా వామనత్వం ప్రథమమథ తథైవాంశవః ప్రాంశవో వః",
        "క్రాంతాకాశాంతరాళా స్తదను దశదిశః పూరయంతస్తతోఽపి",
        "ధ్వాంతాదాచ్ఛిద్య దేవద్విష ఇవ బలినో విశ్వమాశ్వశ్నువానాః",
        "కృచ్ఛ్రాణ్యుచ్ఛ్రాయ హేలోపహసితహరయో హారిదశ్వా హరంతు"
      ],
      "makutam_telugu": null,
      "Chandassu": null
    },
    {
      "id": 8,
      "lines_telugu": [
        "ఉద్గాడేనారుణిమ్నా విదధతి బహుళం యేఽరుణస్యారుణత్వం",
        "మూర్ధోద్ధూతౌ ఖలీన క్షతరుధిరరుచో యే రథాశ్వాననేషు",
        "శైలానాం శేఖరత్వం శ్రితశిఖరిశిఖాస్తన్వతే యే దిశంతు",
        "ప్రేంఖన్‌ తః ఖే ఖరాంశోః ఖచితదినముఖాస్తే మయూఖాః సుఖం వః"
      ],
      "makutam_telugu": null,
      "Chandassu": null
    },
    {
      "id": 9,
      "lines_telugu": [
        "దత్తానందాః ప్రజానాం సముచితసమయాకృష్టసృష్టైః పయోభిః",
        "పూర్వాహ్ణే విప్రకీర్ణా దిశి దిశి విరమత్యహ్ని సంహారభాజః",
        "దీప్తాంశోర్దీర్ఘదుఃఖప్రభవభవభయోదన్వదుత్తారనావో",
        "గావో వః పావనానాం పరమపరిమితాం ప్రీతిముత్పాదయంతు"
      ],
      "makutam_telugu": null,
      "Chandassu": null
    },
    {
      "id": 10,
      "lines_telugu": [
        "బంధధ్వంసైకహేతుం శిరసి నతిరసాబద్ధసంధ్యాంజలీనాం",
        "లోకానాం యే ప్రబోధం విదధతి విపులాంభోజశండాశయేవ",
        "తే యుష్మాకం స్వచిత్తప్రథితపృథుతరప్రార్థనాకల్పవృక్షాః",
        "కల్పంతాం నిర్వికల్పం దినకరకిరణాఃకేతవః కల్మషస్య"
      ],
      "makutam_telugu": null,
      "Chandassu": null
    },
    {
      "id": 11,
      "lines_telugu": [
        "ధారా రాయో ధనాయాపది సపది కరాలంబభూతాః ప్రపాతే",
        "తత్త్వాలోకైకదీపాస్త్రిదశపతిపురప్రస్థితౌ వీథ్య ఏవ",
        "నిర్వాణోద్యోగియోగిప్రగమనిజతనుద్వారి వేత్రాయమాణా-",
        "స్త్రాయంతాం తీవ్రభానోర్దివసముఖసుఖా రశ్మయః కల్మషాద్వః"
      ],
      "makutam_telugu": null,
      "Chandassu": null
    },
    {
      "id": 12,
      "lines_telugu": [
        "ప్రాచి ప్రాగాచరంత్యోఽనతిచిరమచలే చారుచూడామణిత్వం",
        "ముంచంత్యో రోచనాంబుప్రచురమివ దిశాముచ్చకైశ్చర్చనాయ",
        "చాటూత్కైశ్చక్రనామ్నాం చతురమవిచలైర్లోచనై రర్చ్యమానా-",
        "శ్చేష్టంతాం చింతితానాముచితమచరమాశ్చండరోచీరుచో వః"
      ],
      "makutam_telugu": null,
      "Chandassu": null
    },
    {
      "id": 13,
      "lines_telugu": [
        "ఏకం జ్యోతిర్దృశౌ ద్వే త్రిజగతి గదితాన్యబ్జజాస్యై శ్చతుర్భి-",
        "ర్భూతానాం పంచమం యాన్యలమృతుషు తథా షట్సు నానావిధాని",
        "యుష్మాకం తాని సప్తత్రిదశమునినుతాన్యష్టదిగ్భాంజి భానో-",
        "ర్యాంతి ప్రాహ్ణే నవత్వం దశ దధతు శివం దీధితీనాం శతాని"
      ],
      "makutam_telugu": null,
      "Chandassu": null
    },
    {
      "id": 14,
      "lines_telugu": [
        "ఆవృత్తిభ్రాంతవిశ్వాః శ్రమమివ దధతః శోషిణః స్వోష్మణేవ",
        "గ్రీష్మే దావాగ్నితప్తా ఇవ రసమసకృద్యే ధరిత్ర్యా ధయంతి",
        "తే ప్రావృష్యాత్తపానాతిశయరుజ ఇవోద్వాంతతోయా హిమర్తౌ",
        "మార్తాండస్యాప్రచండాశ్చిరమశుభభిదేఽభీషవో వో భవంతు"
      ],
      "makutam_telugu": null,
      "Chandassu": null
    },
    {
      "id": 15,
      "lines_telugu": [
        "తన్వానా దిగ్వధూనాం సమధికమధురాలోకరమ్యామవస్థా-",
        "మారూఢ ప్రౌఢిలేశోత్కలిత కపిలిమాలంకృతిః కేవలైవ",
        "ఉజ్జృంభాంభోజనేత్రద్యుతిని దినముఖే కించిదుద్భిద్యమానా",
        "శ్మశ్రుశ్రేణీవ భాసాం దిశతు దశశతీ శర్మ ఘర్మత్విషో వః"
      ],
      "makutam_telugu": null,
      "Chandassu": null
    },
    {
      "id": 16,
      "lines_telugu": [
        "మౌళీందోర్మైష మోషీద్ద్యుతిమితి వృషభాంకేన యః శంకినేవ",
        "ప్రత్యగ్రోద్ఘాటితాంభోరుహకుహర గుహాసుస్థితేనేవ ధాత్రా",
        "కృష్ణేన ధ్వాంతకృష్ణ స్వతనుపరిభవత్రస్నునేవ స్తుతోఽలం",
        "త్రాణాయ స్తాత్తనీయానపి తిమిరరిపోః స త్విషాముద్గమో వః"
      ],
      "makutam_telugu": null,
      "Chandassu": null
    },
    {
      "id": 17,
      "lines_telugu": [
        "విస్తీర్ణం వ్యోమ దీర్ఘాః సపది దశదిశో వ్యస్తవేలాంభసోఽబ్ధీన్‌",
        "కుర్వద్భిర్దృశ్యనానానగనగరనగాభోగపృథ్వీం చ పృథ్వీం",
        "పద్మిన్యుచ్ఛ్వాస్యతే యై రుషసి జగదపి ధ్వంసయిత్వా తమిస్రా-",
        "ముస్రా విస్రావయంతు ద్రుతమనభిమతం తే సహస్రత్విషో వః"
      ],
      "makutam_telugu": null,
      "Chandassu": null
    },
    {
      "id": 18,
      "lines_telugu": [
        "అస్తవ్యస్తత్వశూన్యో నిజరుచిరనిశానశ్వరః కర్తుమీశో",
        "విశ్వం వేశ్మేవ దీపః ప్రతిహతతిమిరం యః ప్రదేశస్థితోఽపి",
        "దిక్కాలాపేక్షయాసౌ త్రిభువనమటతస్తిగ్మభానోర్నవాఖ్యాం",
        "యాతః శాతక్రతవ్యాం దిశి దిశతు శివం సోఽర్చిషాముద్గమో వః"
      ],
      "makutam_telugu": null,
      "Chandassu": null
    },
    {
      "id": 19,
      "lines_telugu": [
        "మాగాన్మ్లానిం మృణాళీ మృదురితి దయయేవాప్రవిష్టోఽహి లోకం",
        "లోకాలోకస్య పార్శ్వం ప్రతపతి న పరం యస్తదాఖ్యార్థమేవ",
        "ఊర్ధ్వం బ్రహ్మాండఖండస్ఫుటనభయపరిత్యక్తదైర్ఘ్యో ద్యుసీమ్ని",
        "స్వేచ్ఛావశ్యావకాశావధి రవతు స వ స్తాపనో రోచిరోఘః"
      ],
      "makutam_telugu": null,
      "Chandassu": null
    },
    {
      "id": 20,
      "lines_telugu": [
        "అశ్యామః కాల ఏకో న భవతి భువనాంతోఽపి వీతేఽంధకారే",
        "సద్యః ప్రాలేయపాదో న విలయమచలశ్చంద్రమా అప్యుపైతి",
        "బంధః సిద్ధాంజలీనాం న హి కుముదవనస్యాపి యత్రోజ్జిహానే",
        "తత్ప్రాతః ప్రేక్షణీయం దిశతు దినపతేర్ధామ కామాధికం వః"
      ],
      "makutam_telugu": null,
      "Chandassu": null
    },
    {
      "id": 21,
      "lines_telugu": [
        "యత్కాంతిం పంకజానాం న హరతి కురుతే ప్రత్యుతాధిక్యరమ్యాం",
        "నో ధత్తే తారకాభాం తిరయతి నితరామాశు యన్నిత్యమేవ",
        "కర్తుం నాలం నిమేషం దివసమపి పరం యత్తదేకం త్రిలోక్యా-",
        "శ్చక్షుః సామాన్యచక్షుర్విసదృశమఘభిద్భాస్వతస్తాన్మహో వః"
      ],
      "makutam_telugu": null,
      "Chandassu": null
    },
    {
      "id": 22,
      "lines_telugu": [
        "క్ష్మాం క్షేపీయః క్షపాంభఃశిశిరతరతలస్పర్శతర్షాదృతేవ",
        "ద్రాగాశా నేతుమాశాద్విరదకరసరఃపుష్కరాణీవ బోధం",
        "ప్రాతః ప్రోల్లంఘ్య విష్ణోః పదమపి కృపయేవాతివేగాద్దవీయ-",
        "స్యుద్దామం ద్యోతమానా దహతు దినపతేర్దుర్నిమిత్తం ద్యుతిర్వః"
      ],
      "makutam_telugu": null,
      "Chandassu": null
    },
    {
      "id": 23,
      "lines_telugu": [
        "నో కల్పాపాయవాయో రదయరయదలత్క్ష్మాఘరస్యాపి గమ్యా",
        "గాఢోద్గీర్ణోజ్జ్వలశ్రీరహని న రహితా నో తమఃకజ్జలేన",
        "ప్రాప్తోత్పత్తిః పతంగాన్న పునరుపగతా మోషముష్ణత్విషో వో",
        "వర్తిః సైవాన్యరూపా సుఖయతు నిఖిలద్వీపదీపస్య దీప్తిః"
      ],
      "makutam_telugu": null,
      "Chandassu": null
    },
    {
      "id": 24,
      "lines_telugu": [
        "నిశ్శేషాశావపూర ప్రవరగురుగుణశ్లాఘనీయస్వరూపా",
        "పర్యాప్తం నోదయాదౌ దినగమసమయోపప్లవేఽప్యున్నతేవ",
        "అత్యంతం యానభిజ్ఞా క్షణమపి తమసా సాకమేకత్ర వస్తుం",
        "బ్రధ్నస్యేద్ధా రుచిర్వో రుచిరివ రుచితస్యాప్తయే వస్తునోఽస్తు"
      ],
      "makutam_telugu": null,
      "Chandassu": null
    },
    {
      "id": 25,
      "lines_telugu": [
        "బిభ్రాణః శక్తిమాశు ప్రశమితబలవత్తారకౌర్జిత్యగుర్వీం",
        "కుర్వాణో లీలయాథః శిఖినమపి లసచ్చంద్రకాంతావభాసం",
        "ఆదధ్యాదంధకారే రతిమతిశయినీమావహన్వీక్షణానాం",
        "బాలో లక్ష్మీమపారామపర ఇవ గుహోఽహర్పతే రాతపో వః"
      ],
      "makutam_telugu": null,
      "Chandassu": null
    },
    {
      "id": 26,
      "lines_telugu": [
        "జ్యోత్స్నాంశాకర్ష పాండుద్యుతి తిమిరమషీశేషకల్మాషమీష-",
        "జ్జృంభోద్భూతేన పింగం సరసిజరజసా సంధ్యయా శోణశోచిః",
        "ప్రాతఃప్రారంభకాలే సకలమివ జగచ్చిత్రమున్మీలయంతీ",
        "కాంతిస్తీక్ష్ణత్విషోఽక్ష్ణాం ముదముపనయతాత్తూలికేవాతులాం వః"
      ],
      "makutam_telugu": null,
      "Chandassu": null
    },
    {
      "id": 27,
      "lines_telugu": [
        "ఆయాంతీ కిం సుమేరోః సరణిరరుణితా పాద్మరాగైః పరాగై-",
        "రాహోస్విత్స్వస్య మాహారజనవిరచితా వైజయంతీ రథస్య",
        "మాంజిష్ఠీ ప్రష్ఠవాహావళివిధుతశిరశ్చామరాళీఽనులోకై-",
        "రాశంక్యాలోకితైవం సవితురఘనుదే స్తాత్ప్రభాతప్రభా వః"
      ],
      "makutam_telugu": null,
      "Chandassu": null
    },
    {
      "id": 28,
      "lines_telugu": [
        "ధ్వాంతధ్వంసం విధత్తే న తపతి రుచిమన్నాతిరూపం వ్యనక్తి",
        "న్యక్త్వం నీత్వాపి నక్తం న వితరతితరాం తావదహ్నస్త్విషం యః",
        "స ప్రాతర్మా విరంసీ దసకలపటిమా పూరయన్యుష్మదాశా-",
        "మాశాకాశావకాశావతరణ తరుణప్రక్రమోఽర్కప్రకాశః"
      ],
      "makutam_telugu": null,
      "Chandassu": null
    },
    {
      "id": 29,
      "lines_telugu": [
        "తీవ్రం నిర్వాణహేతుర్యదపి చ విపులం యత్ప్రకర్షేణ చాణు",
        "ప్రత్యక్షం యత్పరోక్షం యదిహ యదపరం నశ్వరం శాశ్వతం చ",
        "యత్సర్వస్య ప్రసిద్ధం జగతి కతిపయే యోగినో యద్విదంతి",
        "జ్యోతిస్తద్ద్విప్రకారం సవితురవతు వో బాహ్యమాభ్యంతరం చ"
      ],
      "makutam_telugu": null,
      "Chandassu": null
    },
    {
      "id": 30,
      "lines_telugu": [
        "రత్నానాం మండనాయ ప్రభవతి నియతోద్దేశలబ్ధావకాశం",
        "వహ్నేర్దార్వాది దగ్ధుం నిజజడిమతయా కర్తుమానందమిందోః",
        "యత్తు త్రైలోక్యభూషావిధిరఘదహనం హ్లాది వృష్ట్యాశు తద్వో",
        "బాహుళ్యోత్పాద్యకార్యాధికతరమవతాదేకమేవార్కతేజః"
      ],
      "makutam_telugu": null,
      "Chandassu": null
    },
    {
      "id": 31,
      "lines_telugu": [
        "మీలచ్చక్షు ర్విజిహ్మశ్రుతి జడరసనం నిఘ్నితఘ్రాణవృత్తి",
        "స్వవ్యాపారాక్షమత్వక్పరిముషీతమనః శ్వాసమాత్రావశేషం",
        "విస్రస్తాంగం పతిత్వా స్వపదపహరతాదశ్రియం వోఽర్కజన్మా",
        "కాలవ్యాళావలీఢం జగదగద ఇవోత్థాపయన్ప్రాక్ప్రతాపః"
      ],
      "makutam_telugu": null,
      "Chandassu": null
    },
    {
      "id": 32,
      "lines_telugu": [
        "నిశ్శేషం నైశమంభః ప్రసభమపనుదన్నశ్రులేశానుకారి",
        "స్తోకస్తోకాపనీతారుణరుచిరచిరా దస్తదోషానుషంగః",
        "దాతా దృష్టిం ప్రసన్నాం త్రిభువననయనస్యాశు యుష్మద్విరుద్ధం",
        "వధ్యాద్బ్రధ్నస్య సిద్ధాంజనవిధిరపరః ప్రాక్తనోఽర్చిఃప్రచారః"
      ],
      "makutam_telugu": null,
      "Chandassu": null
    },
    {
      "id": 33,
      "lines_telugu": [
        "భూత్వా జంభస్య భేత్తుః కకుభి పరిభవారంభభూః శుభ్రభానో-",
        "ర్బిభ్రాణా బభ్రుభావం ప్రసభమభినవాంభోజజృంభాప్రగల్భా",
        "భూషా భూయిష్ఠశోభా త్రిభువనభవనస్యాస్య వైభాకరీ యా",
        "విభ్రాంతి భ్రాజమానా విభవతు విభవోద్భూతయే సా విభా వః"
      ],
      "makutam_telugu": null,
      "Chandassu": null
    },
    {
      "id": 34,
      "lines_telugu": [
        "సంసక్తం సిక్తమూలాదభినవభువనోద్యానకౌతూహలిన్యా",
        "యామిన్యా కన్యయేవామృతకరకలశావర్జితేనామృతేన",
        "అర్కాలోకః క్రియాద్వో ముదముదయశిరశ్చక్రవాళాలవాలా-",
        "దుద్యన్బాలప్రవాళప్రతిమరుచి రహఃపాదప ప్రాక్ప్రరోహః"
      ],
      "makutam_telugu": null,
      "Chandassu": null
    },
    {
      "id": 35,
      "lines_telugu": [
        "భిన్నం భాసారుణస్య క్వచిదభినవయా విద్రుమాణాం త్విషేవ",
        "త్వంగన్నక్షత్రరత్నద్యుతినికరకరాళాంతరాళం క్వచిచ్చ",
        "నాంతర్నిశ్శేషకృష్ణశ్రియముదధిమివ ధ్యాంతరాశిం పిబన్‌ స్తా-",
        "దౌర్వః పూర్వోప్యపూర్వోఽగ్నిరివ భవదఘప్లుష్టయేఽర్కావభాసః"
      ],
      "makutam_telugu": null,
      "Chandassu": null
    },
    {
      "id": 36,
      "lines_telugu": [
        "గంధర్వైర్గద్యపద్య వ్యతికరితవచోహృద్యమాతోద్యవాద్యై-",
        "రాద్యైర్యో నారదాద్యైర్మునిభిరభినుతో వేదవేద్యైర్విభిద్య",
        "ఆసాద్యాపద్యతే యం పునరపి చ జగద్యౌవనం సద్య ఉద్య-",
        "న్నుద్ద్యోతో ద్యోతితద్యౌర్ద్యతు దివసకృతోఽసావవద్యాని వోఽద్య"
      ],
      "makutam_telugu": null,
      "Chandassu": null
    },
    {
      "id": 37,
      "lines_telugu": [
        "ఆవానైశ్చంద్రకాంతైశ్చ్యుతతిమిరతయా తానవాత్తారకాణా-",
        "మేణాంకాలోకలోపాదుపహత తమసామోషధీనాం లయేన",
        "ఆరాదుత్ప్రేక్ష్యమాణా క్షణముదయతటాంతర్హితస్యాహిమాంశో-",
        "రాభా ప్రాభాతికీ వోఽవతు న తు నితరాం తావదావిర్భవంతీ"
      ],
      "makutam_telugu": null,
      "Chandassu": null
    },
    {
      "id": 38,
      "lines_telugu": [
        "సానౌ సానౌదయే నారుణితదళపునర్యౌవనానాం వనానా-",
        "మాలీమాలీఢపూర్వా పరిహృతకుహరోపాంతనిమ్నా తనిమ్నా",
        "భావోఽభావోపశాంతిం దిశతు దినపతేర్భాసమానా సమానా",
        "రాజీ రాజీవరేణోః సమసమయముదేతీవ యస్యా వయస్యా"
      ],
      "makutam_telugu": null,
      "Chandassu": null
    },
    {
      "id": 39,
      "lines_telugu": [
        "ఉజ్జృంభాంభోరుహాణాం ప్రభవతి పయసాం యా శ్రియై నోష్ణతాయై",
        "పుష్ణాత్యాలోకమాత్రం న తు దిశతి దృశాం దృశ్యమానా విఘాతం",
        "పూర్వాద్రేరేవ పూర్వం దివమను చ పునః పావనీ దిఙ్ముఖానా-",
        "మేనాంస్యైనీ విభా సా నుదను నుతిపదైకాస్పదం ప్రాక్తనీ వః"
      ],
      "makutam_telugu": null,
      "Chandassu": null
    },
    {
      "id": 40,
      "lines_telugu": [
        "వాచాం వాచస్పతేరప్యచలభిదుచితాచార్యకాణాం ప్రపంచై-",
        "ర్వైరించానాం తథోచ్చారిత రుచిమదృచాం చాననానాం చతుర్ణాం",
        "ఉచ్యేతార్చాసు వాచ్యచ్యుతిశుచి చరితం యస్య నోచ్చైర్వివిచ్య",
        "ప్రాచ్యం వర్చ శ్చకాసచ్చిరముపచినుతాత్తస్య చండార్చిషో వః"
      ],
      "makutam_telugu": null,
      "Chandassu": null
    },
    {
      "id": 41,
      "lines_telugu": [
        "మూర్ధ్న్యద్రేర్ధాతురాగస్తరుషు కిసలయో విద్రుమౌఘః సముద్రే",
        "దిఙ్మాతంగోత్తమాంగేష్వభినవనిహితః సాంద్రసిందూరరేణుః",
        "సీమ్ని వ్యోమ్నశ్చ హేమ్నః సురశిఖరిభువో జాయతే యః ప్రకాశః",
        "శోణిమ్నాసౌ ఖరాంశోరుషసి దిశతు వః శర్మ శోభైకదేశః"
      ],
      "makutam_telugu": null,
      "Chandassu": null
    },
    {
      "id": 42,
      "lines_telugu": [
        "అస్తాద్రీశోత్తమాంగే శ్రితశశిని తమఃకాలకూటే నిపీతే",
        "యాతే వ్యక్తిం పురస్తాదరుణకిసలయే ప్రత్యుషఃపారిజాతే",
        "ఉద్యంత్యారక్తపీతాంబరవిశదతరోద్వీక్షితా తీక్ష్ణభానో-",
        "ర్లక్ష్మీర్లక్ష్మీరివాస్తు స్ఫుటకమలపుటోపాశ్రయా శ్రేయసే వః"
      ],
      "makutam_telugu": null,
      "Chandassu": null
    },
    {
      "id": 43,
      "lines_telugu": [
        "నోదన్వాన్‌ జన్మభూమిర్న తదుదరభువో బాంధవాః కౌస్తుభాద్యా",
        "పాణౌ పద్మం న యస్యాః న చ నరకరిపూరఃస్థలీ వాసవేశ్మ",
        "తేజోరూపాపరైవ త్రిషు భువనతలేష్వాదధానా వ్యవస్థాం",
        "సా శ్రీః శ్రేయాంసి దిశ్యాదశిశిరమహసో మండలాగ్రోద్గతా వః"
      ],
      "makutam_telugu": null,
      "Chandassu": null
    },
    {
      "id": 44,
      "lines_telugu": [
        "రక్షంత్వక్షుణ్ణహేమోపలపటలమలం లాఘవాదుత్పతంతః",
        "పాతంగాః పంగ్వవజ్ఞా జితపవనజవా వాజినస్తే జగంతి",
        "యేషాం వీతాన్యచిహ్నోన్నయమపి వహతాం మార్గమాఖ్యాతి మేరా-",
        "వుద్యన్నుద్దామదీప్తిర్ద్యుమణి మణిశిలావేదికా జాతవేదాః"
      ],
      "makutam_telugu": null,
      "Chandassu": null
    },
    {
      "id": 45,
      "lines_telugu": [
        "ప్లుష్టాః పృష్టేఽంశుపాతైరతినికటతయా దత్తదాహాతిరేకై-",
        "రేకాహాక్రాంతకృత్స్నత్రిదివపథపృథుశ్వాసశోషాః శ్రమేణ",
        "తీవ్రోదన్యాస్త్వరంతామహితవిహతయే సప్తయః సప్తసప్తే-",
        "రభ్యాశాకాశగంగాజల సరళగళావాఙ్నతాగ్రాననా వః"
      ],
      "makutam_telugu": null,
      "Chandassu": null
    },
    {
      "id": 46,
      "lines_telugu": [
        "మత్వాన్యాన్పార్శ్వతోఽశ్వాన్‌ స్ఫటిమణిదృషద్దృష్టదేహా ద్రవంతీ",
        "వ్యస్తేఽహన్యస్తసంధ్యేయమితి మృదుపదా పద్మరాగోపలేషు",
        "సా దృశ్యాదృశ్యమూర్తిర్మరకతకటకే క్లిష్టసూతా సుమేరో-",
        "ర్మూర్ధన్యావృత్తిలబ్ధధ్రుతగతిరవతాద్బ్రధ్నవాహావళి ర్వః"
      ],
      "makutam_telugu": null,
      "Chandassu": null
    },
    {
      "id": 47,
      "lines_telugu": [
        "హేలాలోలం వహంతీ విషధరదమనస్యాగ్రజేనావకృష్టా",
        "స్వర్వాహిన్యాః సుదూరం జనితజవజయా స్యందనస్య స్యదేన",
        "నిర్వ్యాజం తాపమానే హరితరుచి నిజస్ఫీతఫేనాహితశ్రీ-",
        "రశ్రేయాంస్యశ్వపంక్తిః శమయతు యమునేవాపరా తాపనీ వః"
      ],
      "makutam_telugu": null,
      "Chandassu": null
    },
    {
      "id": 48,
      "lines_telugu": [
        "మార్గోపాంతే సుమేరోర్నువతి కృతనతౌ నాకధామ్నాం నికాయే",
        "వీక్ష్య వ్రీడావతీనాం ప్రతికుహరముఖం కిన్నరీణాం ముఖాని",
        "సూతేఽసూయత్యపీషజ్జడగతి వహతాం కంధరాగ్రై ర్వలద్భి-",
        "ర్వాహానాం వ్యస్యతాద్వః సమమసమ హరేర్హేషితం కల్మషాణి"
      ],
      "makutam_telugu": null,
      "Chandassu": null
    },
    {
      "id": 49,
      "lines_telugu": [
        "ధున్వంతో నీరదాళీర్నిజరుచిహరితాః పార్శ్వయోః పక్షతుల్యా-",
        "స్తాలూత్తానైః ఖలీనైః ఖచితముఖరుచశ్చ్యోతతా లోహితేన",
        "ఉడ్డీయేవ వ్రజంతో వియతి జవవశాదర్కవాహాః క్రియాసుః",
        "క్షేమం హేమాద్రిహృద్య ద్రుమశిఖరశిరఃశ్రేణిశాఖాశుకా వః"
      ],
      "makutam_telugu": null,
      "Chandassu": null
    },
    {
      "id": 50,
      "lines_telugu": [
        "ప్రాతఃశైలాగ్రరంగే రజనియవనికాపాయ సంలక్ష్యలక్ష్మీ-",
        "ర్విక్షిప్యాపూర్వపుష్పాంజలి ముడునికరం సూత్రధారాయమాణః",
        "యామేష్వంకేష్వివాహ్నః కృతరుచిషు చతుర్ష్వేవ లబ్ధప్రతిష్ఠా-",
        "మవ్యాత్ప్రస్తావయన్వో జగదటనమహానాటికాం సూర్యసూతః"
      ],
      "makutam_telugu": null,
      "Chandassu": null
    },
    {
      "id": 51,
      "lines_telugu": [
        "ఆక్రాంత్యా వాహ్యమానం పశుమివ హరిణా వాహకోఽగ్ర్యో హరీణాం",
        "భ్రామ్యంతం పక్షపాతాజ్జగతి సమరుచిః సర్వకర్మైకసాక్షీ",
        "శత్రుం నేత్రశ్రుతీనా మవజయతి వయోజ్యేష్ఠభావే సమేఽపి",
        "స్థేమ్నాం ధామ్నాం నిధిర్యః స భవదఘనుదే నూతనః స్తాదనూరుః"
      ],
      "makutam_telugu": null,
      "Chandassu": null
    },
    {
      "id": 52,
      "lines_telugu": [
        "దత్తార్ఘైర్దూరనమ్రై ర్వియతి వినయతో వీక్షితః సిద్ధసాధ్యైః",
        "సానాథ్యం సారథిర్వః స దశశతరుచేః సాతిరేకం కరోతు",
        "ఆపీయ ప్రాతరేవ ప్రతతహిమపయఃస్యందినీ రిందుభానూః",
        "యః కాష్ఠాదీపనోఽగ్రే జడిత ఇవ భృశం సేవతే పృష్ఠతోఽర్కమ్‌"
      ],
      "makutam_telugu": null,
      "Chandassu": null
    },
    {
      "id": 53,
      "lines_telugu": [
        "ముంచన్‌ రశ్మీన్‌ దినాదౌ దినగమసమయే సంహరంశ్చ స్వతంత్ర-",
        "స్తోత్రప్రఖ్యాతవీర్యోఽవిరతహరిపదాక్రాంతిబద్ధాభియోగః",
        "కాలోత్కర్షాల్లఘుత్వం ప్రసభమధిపతౌ యోజయన్యో ద్విజానాం",
        "సేవాప్రీతేన పూష్ణా స్వసమ ఇవ కృతస్త్రాయతాం సోఽరుణో వః"
      ],
      "makutam_telugu": null,
      "Chandassu": null
    },
    {
      "id": 54,
      "lines_telugu": [
        "శాతః శ్యామాలతాయాః పరశురివ తమోఽరణ్యవహ్నేరివార్చిః",
        "ప్రాచ్యేవాగ్రే గ్రహీతుం గ్రహకుముదవనం ద్రాగుదస్తోఽగ్రహస్తః",
        "ఐక్యం భిందన్‌ ద్యుభూమ్యోరవధిరివ విధాతేవ విశ్వప్రబోధం",
        "వాహానాం వో వినేతా వ్యపనయతు విపన్నామ ధామాధిపస్య"
      ],
      "makutam_telugu": null,
      "Chandassu": null
    },
    {
      "id": 55,
      "lines_telugu": [
        "పౌరస్త్యస్తోయదర్తోః పవన ఇవ పతత్పావకస్యేవ ధూమో",
        "విశ్వస్యేవాదిసర్గః ప్రణవ ఇవ పరం పావనో వేదరాశేః",
        "సంధ్యానృత్యోత్సవేచ్ఛోరివ మదనరిపోర్నందినాందీనినాదః",
        "సౌరస్యాగ్రే సుఖం వో వితరతు వినతానందనః స్యందనస్యః"
      ],
      "makutam_telugu": null,
      "Chandassu": null
    },
    {
      "id": 56,
      "lines_telugu": [
        "పర్యాప్తం తప్తచామీకరకటకతటే క్లిష్టశీతేతరాంశా-",
        "వాసీదత్స్యందనాశ్వానుకృతిమరకతే పద్మరాగాయమాణః",
        "యః సోత్కర్షాం విభూషాం కురుత ఇవ కులక్ష్మాభృదీశస్య మేరో-",
        "రేనాంస్యహ్నాయ దూరం గమయతు స గురుః కాద్రవేయద్విషో వః"
      ],
      "makutam_telugu": null,
      "Chandassu": null
    },
    {
      "id": 57,
      "lines_telugu": [
        "నీత్వాశ్వాన్‌ సప్తకక్ష్యా ఇవ నియమవశం వేత్రకల్పప్రతోద-",
        "స్తూర్ణం ధ్వాంతస్య రాశావితరజన ఇవోత్సారితే దూరభాజి",
        "పూర్వం ప్రష్ఠో రథస్య క్షితిభృదధిపతీన్‌ దర్శయంస్త్రాయతాం వ",
        "స్త్రైలోక్యాస్థానదానోద్యత దివసపతేః ప్రాక్ప్రతీహారపాలః"
      ],
      "makutam_telugu": null,
      "Chandassu": null
    },
    {
      "id": 58,
      "lines_telugu": [
        "వజ్రిన్‌ జాతం వికాసీక్షణకమలవనం భాసి నాభాసి వహ్నే!",
        "తాతం నత్వాశ్వపార్శ్వాన్నయ యమ! మహిషం రాక్షసా వీక్షితాః స్థ",
        "సప్తీన్‌ సించ ప్రచేతః! పవన! భజ జవం విత్తపావేదితస్త్వం",
        "వందే శర్వేతి జల్పన్ప్రతిదిశమధిపాన్పాతు పూష్ణోఽగ్రణీర్వః"
      ],
      "makutam_telugu": null,
      "Chandassu": null
    },
    {
      "id": 59,
      "lines_telugu": [
        "పాశానాశాంతపాలాదరుణ వరుణతో మా గ్రహీః ప్రగ్రహార్థం",
        "తృష్ణాం కృష్ణస్య చక్రే జహిహి నహి రథో యాతి మే నైకచక్రః",
        "యోక్తుం యుగ్యం కిముచ్చైశ్శ్రవస మభిలషస్యష్టమం వృత్రశత్రో-",
        "స్త్యక్తాన్యాపేక్షవిశ్వోపకృతిరితి రవిః శాస్తి యం సోఽవతాద్వః"
      ],
      "makutam_telugu": null,
      "Chandassu": null
    },
    {
      "id": 60,
      "lines_telugu": [
        "నో మూర్ఛాచ్ఛిన్నవాంఛః శ్రమవివశవపుర్నైవ నాప్యాస్యశోషీ",
        "పాంథః పథ్యేతరాణి క్షపయతు భవతాం భాస్వతోఽగ్రేసరః సః",
        "యః సంశ్రిత్య త్రిలోకీమటతి పటుతరైస్తప్యమానో మయూఖై-",
        "రారాదారామరేఖామివ హరితమణిశ్యామలా మశ్వపంక్తీమ్‌"
      ],
      "makutam_telugu": null,
      "Chandassu": null
    },
    {
      "id": 61,
      "lines_telugu": [
        "సీదంతోఽంతర్నిమజ్జజ్జడఖురముసలాః సైకతే నాకనద్యాః",
        "స్కందంతః కందరాళీః కనకశిఖరిణో మేఖలాసు స్ఖలంతః",
        "దూరం దూర్వాస్థలోత్కా మరకతదృషది స్థాస్నవో యన్న యాతాః",
        "పూష్ణోఽశ్వాః పూరయన్యస్తదవతు జవనైర్హుంకృతే నాగ్రగో వః"
      ],
      "makutam_telugu": null,
      "Chandassu": null
    },
    {
      "id": 62,
      "lines_telugu": [
        "పీనోరః ప్రేరితాభ్రైశ్చరమఖురపుటాగ్రస్థితైః ప్రాతరద్రా-",
        "వాదీర్ఘాంగైరుదస్తో హరిభిరపగతాసంగనిశ్శబ్దచక్రః",
        "ఉత్తానానూరుమూర్ధావనతిహఠభవద్విప్రతీపప్రణామః",
        "ప్రాహ్ణే శ్రేయో విధత్తాం సవితురవతరన్వ్యోమవీథీం రథో వః"
      ],
      "makutam_telugu": null,
      "Chandassu": null
    },
    {
      "id": 63,
      "lines_telugu": [
        "ధ్వాంతౌఘధ్వంసదీక్షావిధి గురువహతా ప్రాక్సహస్రం కరాణా-",
        "మర్యమ్ణా యో గరీయః పదమతులముపానీయతాధ్యాసనేన",
        "స శ్రాంతానాం నితాంతం భరమివ మరుతామక్షమాణాం విసోఢుం",
        "స్కంధాత్స్కంధం వ్రజన్వో వృజినవిహతయే భాస్వతః స్యందనోఽస్తు"
      ],
      "makutam_telugu": null,
      "Chandassu": null
    },
    {
      "id": 64,
      "lines_telugu": [
        "యోక్త్రీభూతాన్రథస్య గ్రసితుమివ పురో దందశూకాన్‌ దధానో",
        "ద్వేధావ్యస్తాంబువాహావళి విహితబృహత్పక్షవిక్షేపశోభః",
        "సావిత్రః స్యందనోఽసౌ నిరతిశయగతి ప్రీణితానూరురేనః-",
        "క్షేపీయో వో గరుత్మానివ హరతు హరీచ్ఛావిధేయప్రచారః"
      ],
      "makutam_telugu": null,
      "Chandassu": null
    },
    {
      "id": 65,
      "lines_telugu": [
        "ఏకాహేనైవ దీర్ఘాం త్రిభువనపదవీం లంఘయన్‌ యో లఘిష్ఠః",
        "పృష్ఠే మేరోర్గరీయాన్‌ దలితమణిదృషత్త్వింషి పింషన్‌ శిరాంసి",
        "విశ్వస్యేవోపరిష్టా దపిచ పునరధస్తాదివాస్తాద్రిమూర్ధ్ని",
        "బ్రధ్నస్యావ్యాత్స ఏవం దురధిగమపరిస్పందనః స్యందనో వః"
      ],
      "makutam_telugu": null,
      "Chandassu": null
    },
    {
      "id": 66,
      "lines_telugu": [
        "ధూర్ధ్వస్తాగ్యగ్రహాణి ధ్వజపటపవనాందోళితేందూని దూరం",
        "రాహౌ గ్రాసాభిలాషాదనుసరతి పునర్దత్తచక్రవ్యథాని",
        "శ్రాంతాశ్వ శ్వాసహేలా ధుతవిబుధధునీనిర్ఝరాంభాంసి భద్రం",
        "దేయాసు ర్వో దవీయో దివి దివసపతేః స్యందనప్రస్థితాని"
      ],
      "makutam_telugu": null,
      "Chandassu": null
    },
    {
      "id": 67,
      "lines_telugu": [
        "అక్షే రక్షాం నిబధ్య ప్రతిసరవలయై ర్యోజయంత్యో యుగాగ్రం",
        "ధూఃస్తంభే దగ్ధధూపాః ప్రహితసుమనసో గోచరే కూబరస్య",
        "చర్చాం చక్రే దధత్యో మలయజరజసా సిద్ధవధ్వస్త్రిసంధ్యం",
        "వందంతే యం ద్యుమార్గే స నుదతు దురితాన్యంశుమత్స్యందనో వః"
      ],
      "makutam_telugu": null,
      "Chandassu": null
    },
    {
      "id": 68,
      "lines_telugu": [
        "ఉత్కీర్ణస్వర్ణరేణు ద్రుతఖురదళితా పార్శ్వయోః శశ్వదశ్వై-",
        "రశ్రాంతభ్రాంతచక్రక్రమనిఖిలమిల న్నేమినిమ్నా భరేణ",
        "మేరోర్మూర్ధన్యఘం వో విఘటయతు రవేరేకవీథీ రథస్య",
        "స్వోష్మోదక్తాంబురిక్త ప్రకటితపులినోద్ధూసరా స్వర్ధునీవ"
      ],
      "makutam_telugu": null,
      "Chandassu": null
    },
    {
      "id": 69,
      "lines_telugu": [
        "నంతుం నాకాలయానా మనిశముపయతాం పద్ధతిః పంక్తిరేవ",
        "క్షోదో నక్షత్రరాశే రకృశరయమిళచ్చక్రపిష్టస్య ధూళిః",
        "హేషాహ్రాదో హరీణాం సురశిఖరిదరీః పూరయన్నేమినాదో",
        "యస్యావ్యాత్తీవ్రభానోః స దివి భువి యథా వ్యక్తచిహ్నో రథో వః"
      ],
      "makutam_telugu": null,
      "Chandassu": null
    },
    {
      "id": 70,
      "lines_telugu": [
        "నిఃస్పందానాం విమానావళివితతదివాం దేవబృందారకాణాం",
        "బృందైరానందసాంద్రోద్యమమపి వహతాం విందతాం వందితుం నో",
        "మందాకిన్యామమందః పులినభృతి మృదుర్మందరే మందిరాభే",
        "మందారైర్మండితారం దధదరి దినకృత్స్యందనః స్తాన్ముదే వః"
      ],
      "makutam_telugu": null,
      "Chandassu": null
    },
    {
      "id": 71,
      "lines_telugu": [
        "చక్రీ చక్రారపంక్తిం హరిరపి చ హరీన్‌ ధూర్జటిర్ధూర్ధ్వజాంతా-",
        "నక్షం నక్షత్రనాథోఽరుణమపి వరుణః కూబరాగ్రం కుబేరః",
        "రంహః సంఘః సురాణాం జగదుపకృతయే నిత్యయుక్తస్య యస్య",
        "స్తౌతి ప్రీతిప్రసన్నోఽన్వహమహిమరుచేః సోఽవతాత్స్యందనో వః"
      ],
      "makutam_telugu": null,
      "Chandassu": null
    },
    {
      "id": 72,
      "lines_telugu": [
        "నేత్రాహీనేన మూలే విహితపరికరః సిద్ధసాధ్యైర్మరుద్భిః",
        "పాదోపాంతే స్తుతోఽలం బలిహరి రభసాకర్షణాద్బద్ధవేగః",
        "భ్రామ్యన్‌ వ్యోమాంబురాశావశిశిరకిరణస్యందనః సంతతం వో",
        "దిశ్యాల్లక్ష్మీమతుల్యా మతులితమహిమేవాపరో మందరాద్రిః"
      ],
      "makutam_telugu": null,
      "Chandassu": null
    },
    {
      "id": 73,
      "lines_telugu": [
        "యజ్జ్వాయో బీజమహ్నామపహతతిమిరం చక్షుషామంజనం య",
        "ద్ద్వారం యన్ముక్తిభాజాం యదఖిలభువనజ్యోతిషామేకమోకః",
        "యద్వృష్ట్యంభోనిధానం ధరణిరససుధాపానపాత్రం మహద్య-",
        "ద్దిశ్యాదీశస్య భాసాం తదవికలమలం మంగలం మండలం వః"
      ],
      "makutam_telugu": null,
      "Chandassu": null
    },
    {
      "id": 74,
      "lines_telugu": [
        "వేలావర్ధిష్ణు సింధోః పయ ఇవ ఖమివార్ధోద్గతాగ్ర్య గ్రహోడు",
        "స్తోకోద్భిన్నస్వచిహ్నప్రసవమివ మధోరాస్యమస్యన్మనాంసి",
        "ప్రాతః పూష్ణోఽశుభాని ప్రశమయతు శిరఃశేఖరీభూతమద్రేః",
        "పౌరస్త్యస్యోద్గభస్తి స్తిమితతమ తమఃఖండనం మండలం వః"
      ],
      "makutam_telugu": null,
      "Chandassu": null
    },
    {
      "id": 75,
      "lines_telugu": [
        "ప్రత్యుప్తస్తప్త హేమోజ్జ్వలరుచిరచలః పద్మరాగేణ యేన",
        "జ్యాయః కింజల్కపుంజో యదళికులశితేరంబరేందీవరస్య",
        "కాలవ్యాళస్య చిహ్నం మహితతమమహో మూర్ధ్నిరత్నం మహద్య-",
        "ద్దీప్తాంశోః ప్రాతరవ్యాత్తదవికలజగన్మండనం మండలం వః"
      ],
      "makutam_telugu": null,
      "Chandassu": null
    },
    {
      "id": 76,
      "lines_telugu": [
        "కస్త్రాతా తారకాణాం పతతి తనురవశ్యాయబిందుర్యథేందు-",
        "ర్నిద్రాణా దృక్స్మరారేరురసి మురరిపోః కౌస్తుభో నోద్గభస్తిః",
        "వహ్నేః సాపహ్నవైవ ద్యుతిరుదయగతే యత్ర తన్మండలం వో",
        "మార్తాండీయం పునీతాద్దివి భువి చ తమాంసీవ ముష్ణన్మహాంసి"
      ],
      "makutam_telugu": null,
      "Chandassu": null
    },
    {
      "id": 77,
      "lines_telugu": [
        "యత్ప్రాచ్యాం ప్రాక్చకాస్తి ప్రభవతి చ యతః ప్రాచ్యసావుజ్జిహానా-",
        "దిద్ధం మధ్యే యదహ్నో భవతి తతరుచా యేన చోత్పాద్యతేఽహః",
        "యత్పర్యాయేణ లోకాన్ప్రతపతి చ జగతాం జీవితం యచ్చ తద్వో",
        "విశ్వానుగ్రాహి విశ్వం సృజదపి చ రవేర్మండలం ముక్తయేఽస్తు"
      ],
      "makutam_telugu": null,
      "Chandassu": null
    },
    {
      "id": 78,
      "lines_telugu": [
        "శుష్యంత్యూఢానుకారా మకరవసతయో మారవీణాం స్థలీనాం",
        "యేనోత్తప్తాః స్ఫుటంతో ఝడితి తిలతులాం యాంత్యగేంద్రా యుగాంతే",
        "తచ్చండాశోరకాండ త్రిభువనదహనాశంకయా ధామకృత్స్నం",
        "సంహృత్యాలోకమాత్రం ప్రలఘు విదధతః స్తాన్ముదే మండలం వః"
      ],
      "makutam_telugu": null,
      "Chandassu": null
    },
    {
      "id": 79,
      "lines_telugu": [
        "ఉద్యద్ద్యూద్యానవాప్యాం బహులతమ తమఃపంకపూరం విదార్య",
        "ప్రోద్భిన్నం పత్రపార్శ్వే ష్వవిరళమరుణచ్ఛాయయా విస్ఫురంత్యా",
        "కల్యాణాని క్రియాద్వః కమలమివ మహన్మండలం చండభానో-",
        "రన్వీతం తృప్తిహేతో రసకృదళికులాకారిణా రాహుణా యత్‌"
      ],
      "makutam_telugu": null,
      "Chandassu": null
    },
    {
      "id": 80,
      "lines_telugu": [
        "చక్షుర్దక్షద్విషో యన్న తు దహతి పరం పూరయత్యేవ కామం",
        "నాస్తం జుష్టం మరుద్భిర్యదిహ నియమినాం యానపాత్రం భవాబ్ధౌ",
        "యద్వీతశ్రాంతి శశ్వద్భ్రమదపి జగతాం భ్రాంతిమభ్రాంతి హంతి",
        "బ్రధ్నస్యాఖ్యాద్విరుద్ధక్రియమపి విహితాధాయి తన్మండలం వః"
      ],
      "makutam_telugu": null,
      "Chandassu": null
    },
    {
      "id": 81,
      "lines_telugu": [
        "సిద్ధైః సిద్ధాంతమిశ్రం శ్రితవిధి విబుధైశ్చారణై శ్చాటుగర్భం",
        "గీత్యా గంధర్వముఖ్యై ర్ముహురహిపతిభి ర్యాతుధానై ర్యతాత్మ",
        "సార్ధం సాధ్యైర్మునీంద్రై ర్ముదితమతమనో మోక్షిభిః పక్షపాతాత్‌",
        "ప్రాతః ప్రారంభమాణస్తుతిరవతు రవి ర్విశ్వవంద్యోదయో వః"
      ],
      "makutam_telugu": null,
      "Chandassu": null
    },
    {
      "id": 82,
      "lines_telugu": [
        "భాసామాసన్నభావాదధికతరపటోశ్చక్రవాలస్య తాపా-",
        "చ్ఛేదాదచ్ఛిన్నగచ్ఛత్తురగ ఖురపుటన్యాసనిశ్శంకటంకైః",
        "నిస్సంగస్యందనాంగభ్రమణనికషణా త్పాతు వ స్త్రిప్రకారం",
        "తప్తాంశుస్తత్పరీక్షాపర ఇవ పరితః పర్యటన్హాటకాద్రిమ్‌"
      ],
      "makutam_telugu": null,
      "Chandassu": null
    },
    {
      "id": 83,
      "lines_telugu": [
        "నో శుష్కం నాకనద్యా వికసితకనకాంభోరుహం భ్రాజితం తు",
        "ప్లుష్టా నైవోపభోగ్యా భవతి భృశతరం నందనోద్యానలక్ష్మీః",
        "నో శృంగాణి ద్రుతానిద్రుతమమరగిరేః కాలధౌతాని ధౌతా-",
        "నీద్ధం ధామ ద్యుమార్గే మ్రదయతి దయయా యత్ర సోఽర్కోఽవతాద్వః"
      ],
      "makutam_telugu": null,
      "Chandassu": null
    },
    {
      "id": 84,
      "lines_telugu": [
        "ధ్వాంతస్యైవాంతహేతుర్న భవతి మలినైకాత్మనః పాప్మనోఽపి",
        "ప్రాక్పాదోపాంతభాజాం జనయతి న పరం పంకజానాం ప్రబోధం",
        "కర్తా నిశ్శ్రేయసానామపి న తు ఖలు యః కేవలం వాసరాణాం",
        "సోఽవ్యాదేకోద్యమేచ్ఛా విహితబహుబృహద్విశ్వకార్యోఽర్యమా వః"
      ],
      "makutam_telugu": null,
      "Chandassu": null
    },
    {
      "id": 85,
      "lines_telugu": [
        "లోటన్లోష్టావిచేష్టః శ్రితశయనతలో నిస్స్పృహీభూతదేహః",
        "సందేహీ ప్రాణితవ్యే సపది దశ దిశః ప్రేక్షమాణోఽంధకారాః",
        "నిశ్శ్వాసాయాసనిష్ఠః పరమపరవశో జాయతే జీవలోకః",
        "శోకేనేవాన్య లోకానుదయకృతి గతే యత్ర సోఽర్కోఽవతాద్వః"
      ],
      "makutam_telugu": null,
      "Chandassu": null
    },
    {
      "id": 86,
      "lines_telugu": [
        "క్రామన్లోలోఽపి లోకాన్‌ స్తదుపకృతికృతావాశ్రితః స్థైర్యకోటిం",
        "నౄణాం దృష్టిం విజిహ్మాం విదధదపి కరోత్యంతరత్యంతభద్రాం",
        "యస్తాపస్యాపి హేతుర్భవతి నియమినామేక నిర్వాణదాయీ",
        "భూయాత్స ప్రాగవస్థాధికతరపరిణామోదయోఽర్కః శ్రియై వః"
      ],
      "makutam_telugu": null,
      "Chandassu": null
    },
    {
      "id": 87,
      "lines_telugu": [
        "వ్యాపన్నర్తుర్న కాలో వ్యభిచరతి ఫలం నౌషధీర్వృష్టిరిష్టా",
        "నేష్టైస్తృప్యంతి దేవా నహి వహతి మరున్నిర్మలాభాని భాని",
        "ఆశాః శాంతా న భిందంత్యవధిముదధయో బిభ్రతి క్ష్మాభూతః క్ష్మాం",
        "యస్మింస్త్రైలోక్యమేవం న చలతి తపతి స్తాత్స సూర్యః శ్రియై వః"
      ],
      "makutam_telugu": null,
      "Chandassu": null
    },
    {
      "id": 88,
      "lines_telugu": [
        "కైలాసే కృత్తివాసా విహరతి విరహత్రాసదేహోఢకాంతః",
        "శ్రాంతః శేతే మహాహావధిజలధి వినా ఛద్మనా పద్మనాభః",
        "యోగోద్యోగైకతానో గమయతి సకలం వాసరం స్వం స్వయంభూ-",
        "ర్భూరి త్రైలోక్యచింతాభృతి భువనవిభౌ యత్ర భాస్వాన్సవోఽవ్యాత్‌"
      ],
      "makutam_telugu": null,
      "Chandassu": null
    },
    {
      "id": 89,
      "lines_telugu": [
        "ఏతద్యన్మండలం ఖే తపతి దినకృతస్తా ఋచోఽర్చీంషి యాని",
        "ద్యోతంతే తాని సామాన్యయమపి పురుషో మండలేఽణుర్యజూంషి",
        "ఏవం యం వేద వేదత్రితయమయమయం వేదవేదీ సమగ్రో",
        "వర్గః స్వర్గాపవర్గోపకృతి రవికృతిః సోఽస్తు సూర్యః శ్రియై వః"
      ],
      "makutam_telugu": null,
      "Chandassu": null
    },
    {
      "id": 90,
      "lines_telugu": [
        "నాకౌకఃప్రత్యనీకక్షతిపటుమహసాం వాసావాగ్రేసరాణాం",
        "సర్వేషాం సాధుపాతాం జగదిదమదితేరాత్మజత్వే సమేఽపి",
        "యేనాదిత్యాభిధానం నిరతిశయగుణైరాత్మని న్యస్తమస్తు",
        "స్తుత్యస్త్రైలోక్యవంద్యై స్త్రిదశమునిగణైః సోఽస్తు సూర్యః శ్రియై వః"
      ],
      "makutam_telugu": null,
      "Chandassu": null
    },
    {
      "id": 91,
      "lines_telugu": [
        "భూమిం ధామ్నోఽభివృష్ట్యా జగతి జలమయీం పావనీం సంస్మృతావ-",
        "ప్యాగ్నేయీం దాహశక్త్యా ముహురపి యజమానాత్మికాం ప్రార్థితార్థైః",
        "లీనామాకాశ ఏవామృతకరఘటితాం ధ్వాంతపక్షస్య పర్వ-",
        "ణ్వేవం సూర్యోఽష్టభేదాం భవ ఇవ భవతః పాతు బిభ్రత్స్వమూర్తిమ్‌"
      ],
      "makutam_telugu": null,
      "Chandassu": null
    },
    {
      "id": 92,
      "lines_telugu": [
        "ప్రాక్కాలోన్నిద్రపద్మాకర పరిమిళనావిర్భవత్పాదశోభో",
        "భక్త్యా త్యక్తోరుఖేదోద్గతి దివి వినతాసూనునా నీయమానః",
        "సప్తాశ్వాప్తాపరాంతాన్యధిక మధరయన్యో జగంతి స్తుతోఽలం",
        "దేవైర్దేవః స పాయాదపర ఇవ మురారాతిరహ్నాం పతిర్వః"
      ],
      "makutam_telugu": null,
      "Chandassu": null
    },
    {
      "id": 93,
      "lines_telugu": [
        "యః స్రష్టాపాం పురస్తాదచలవర సమభ్యున్నతేర్హేతురేకో",
        "లోకానాం యస్త్రయాణాం స్థిత ఉపరి పరం దుర్విలంఘ్యేన ధామ్నా",
        "సద్యః సిద్ధ్యై ప్రసన్నద్యుతిశుభచతురాశాముఖః స్తాద్విభక్తో",
        "ద్వేధా వేధా ఇవావిష్కృతకమలరుచిః సోఽర్చిషామాకరో వః"
      ],
      "makutam_telugu": null,
      "Chandassu": null
    },
    {
      "id": 94,
      "lines_telugu": [
        "సాద్రిద్యూర్వీనదీశా దిశతి దశదిశో దర్శయన్ప్రాగ్దృశో యః",
        "సాదృశ్యం దృశ్యతే నో సదశశతదృశి త్రైదశే యస్య దేశే",
        "దీప్తాంశుర్వః స దిశ్యాదశివయుగదశాదర్శితద్వాదశాత్మా",
        "శాస్త్యశ్వాన్‌ శర్మ యస్యాశయవిదతిశయాద్దందశూకాశనాద్యః"
      ],
      "makutam_telugu": null,
      "Chandassu": null
    },
    {
      "id": 95,
      "lines_telugu": [
        "తీర్థాని వ్యర్థకాని హ్రదనదసరసీనిర్ఝరాంభోజినీనాం",
        "నోదన్వంతో నుదంతి ప్రతిభయమశుభం శ్వభ్రపాతానుబంధి",
        "ఆపో నాకాపగాయా అపి కలుషముషో మజ్జతాం నైవ యత్ర",
        "త్రాతుం యాతేఽన్యలోకాన్‌ స దిశతు దివసస్యైకహేతుర్హితం వః"
      ],
      "makutam_telugu": null,
      "Chandassu": null
    },
    {
      "id": 96,
      "lines_telugu": [
        "ఏతత్పాతాలపంకప్లుతమివ తమసాచైక ముద్గాఢమాసీ-",
        "దప్రజ్ఞాతాప్రతర్క్యం నిరవగతి తథాలక్షణం సుప్తమంతః",
        "యాదృక్సృష్టేః పురస్తాన్నిశి నిశి నిఖిలం జాయతే తాదృగేవ",
        "త్రైలోక్యం యద్వియోగాదవతు రవిరసౌ సర్గతుల్యోదయో వః"
      ],
      "makutam_telugu": null,
      "Chandassu": null
    },
    {
      "id": 97,
      "lines_telugu": [
        "ద్వీపే యోఽస్తాచలోఽస్మిన్భవతి ఖలు స ఏవాపరత్రోదయాద్రి-",
        "ర్యా యామిన్యుజ్జ్వలేందుద్యుతిరిహ దివసోఽన్యత్ర తీవ్రాతపః సః",
        "యద్వశ్యౌ దేశకాలావితి నియమయతో నో తు యం దేశకాలా-",
        "వవ్యాత్స స్వప్రభుత్వాహితభువనహితో హేతురహ్నామినో వః"
      ],
      "makutam_telugu": null,
      "Chandassu": null
    },
    {
      "id": 98,
      "lines_telugu": [
        "వ్యగ్రై రగ్ర్యగ్రహోడు గ్రసనగురు భరైర్నో సమగ్రైరుదగ్రైః",
        "ప్రత్యగ్రై రీషదుగ్రై రుదయగిరిగతో గోగణైర్గౌరయన్‌ గాం",
        "ఉద్గాఢార్చి ర్విలీనామరనగర నగగ్రావ గర్భామివాహ్నా-",
        "మగ్రేయోఽగ్రే విధత్తే గ్లపయతు గహనం స గ్రహగ్రామణీర్వః"
      ],
      "makutam_telugu": null,
      "Chandassu": null
    },
    {
      "id": 99,
      "lines_telugu": [
        "యోనిః సామ్నాం విధాతా మధురిపురజితో ధూర్జటిః శంకరోఽసౌ",
        "మృత్యుః కాలోఽలకాయాఃపతిరపి ధనదః పావకో జాతవేదాః",
        "ఇత్థం సంజ్ఞా డబిత్థాది పదమృతభుజాం యా యదృచ్ఛాప్రవృత్తా-",
        "స్తాసామేవాభిధేయోఽనుగత గుణగుణైర్యః స సూర్యోఽవతాద్వః"
      ],
      "makutam_telugu": null,
      "Chandassu": null
    },
    {
      "id": 100,
      "lines_telugu": [
        "దేవః కిం బాంధవః స్యాత్ప్రియసుహృదథవాచార్య ఆహోస్విదర్యో",
        "రక్షా చక్షుర్ను దీపో గురురుత జనకో జీవితం బీజమోజః",
        "ఏవం నిర్ణీయతే యః కిమితి న జగతాం సర్వథా సర్వదోఽసౌ",
        "సర్వాకారోపకారీ దిశతు దశశతాభీషు రభ్యర్థితం వః"
      ],
      "makutam_telugu": null,
      "Chandassu": null
    },
    {
      "id": 101,
      "lines_telugu": [
        "చత్వారింశత్ప్రభాయాస్త్ర యమథచ పునర్వాజినాం షట్కముక్తం",
        "పశ్చాన్నేతుర్ద్విషట్కం పునరపి చ దశస్యందనస్యైకముక్తం",
        "భూయోఽష్టౌ మండలస్య స్ఫుటమథ చ రవేర్వింశతిః శ్రీమయూరే",
        "ణేత్థం ప్రాతఃపఠేద్యస్శతక మనుదినం సూర్యసాయుజ్య మేతి"
      ],
      "makutam_telugu": null,
      "Chandassu": null
    },
    {
      "id": 102,
      "lines_telugu": [
        "శ్లోకాన్లోకస్య భూత్యై శతమితి రచితాః శ్రీమయూరేణ భక్త్యా",
        "యుక్తశ్చైతాన్పఠేద్యః సకృదపి పురుషః సర్వపాపైర్విముక్తః",
        "ఆరోగ్యం సత్కవిత్వం శ్రియమతులబలం కాంతిమాయుఃప్రకర్షం",
        "విద్యామైశ్వర్యమర్థం సుతమపి లభతే సోఽత్ర సూర్యప్రసాదాత్‌"
      ],
      "makutam_telugu": null,
      "Chandassu": null
    }
  ]
}
