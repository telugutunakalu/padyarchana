{
  "shatakam_title_telugu": "దేవకీనందన శతకము",
  "author_telugu": null,
  "year": null,
  "poems": [
    {
      "id": 1,
      "lines_telugu": [
        "శ్రీకైవల్యరమాధినాథ నిను నర్థిం గీర్తనల్‌జేసి కా",
        "దా కంజాతభవేంద్ర నారద శుకవ్యాసాంబరీషార్జునుల్‌",
        "నీకారుణ్యముఁ గాంచుటల్‌ ననుమతిన్‌ నేనెంతధన్యుండనో",
        "నాకుఁ జేకురె నట్టిభాగ్యములు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 2,
      "lines_telugu": [
        "శ్రీవైకుంఠనివాసగోత్రధర లక్ష్మీనాథ గోపాల లీ",
        "లావిర్భావ పతంగవాహ యదువంశాంభోధిచంద్రోదయా",
        "నీవే దిక్కని యున్నవాఁడను దయన్‌ వీక్షించి రక్షించవే",
        "నావిజ్ఞాపన మాలకించు మది కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 3,
      "lines_telugu": [
        "శ్రీరామావసుధాకళత్రములపైఁ జెన్నొందు పాదాబ్జముల్‌",
        "గారామారఁగఁ జూచి శేషఫణి దాఁ గౌతూహలంబొప్పఁగా",
        "క్షీరాంభోనిధిఁ బవ్వళించి యమరుల్‌ సేవింపఁగా నొప్పుని",
        "న్నారాధింతు మదీయచిత్తమునఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 4,
      "lines_telugu": [
        "నీడల్‌ దేఱెడు చెక్కుటద్దములతో నిద్దంపుఁగెమ్మోవితో",
        "కూడీకూడని చిన్నికూకటులతో గోపార్భకశ్రేణితో",
        "వ్రీడాశూన్య కటీరమండలముతో వేడ్కన్‌ వినోదించుచు",
        "న్నాఁ డా శైశవమూర్తి నేఁ దలఁతుఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 5,
      "lines_telugu": [
        "అందెల్‌ చిన్నిపసిండిగజ్జియలు మ్రోయన్‌ మేఖలాఘంటికల్‌",
        "క్రందై మ్రోయఁగ రావిరేకనుదుటన్‌ గంపింప గోపార్భకుల్‌",
        "వందారుల్‌ గన వెన్నముద్దలకు నై వర్తించు మీబాల్యపుం",
        "జందం బాదివిజుల్‌ నుతించుటలు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 6,
      "lines_telugu": [
        "వేదోద్ధారకుఁగా సుధాప్రభువుఁగా విశ్వంభరావాహుఁగా",
        "వాదావిర్భవుఁగా త్రయీవటువుఁగా వర్ధిష్ణుతాయుష్యుఁగా",
        "కోదండాశుగపాణిఁగా బలునిఁగా ఘోరవ్రతచ్ఛేదిఁగా",
        "నాదిబ్రహ్మముఁగాఁ దలంతు మదిఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 7,
      "lines_telugu": [
        "అమరుల్మ్రొక్కులచే మునుల్‌ నుతులచే నార్యుల్మహానిష్ఠచే",
        "సమరోత్సాహజనుల్‌ పునశ్చరణచే సాధుల్‌ దయాబోధచే",
        "నమితోదారకళాఢ్యు లర్పణలచే నధ్యాత్ము లైక్యంబుచే",
        "సమతం గాంచిరి మీపదాబ్జములు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 8,
      "lines_telugu": [
        "జపముల్‌ సేయఁగ నేర నీమమున నిచ్చ ల్పూజ సేయంగలే",
        "నుపవాస వ్రతభక్తి చొప్పెఱుఁగ వేదోక్తక్రమస్థుండఁగా",
        "నపరాధంబులు నాయెడం దఱచు నే నజ్ఞాని నెబ్భంగులన్‌",
        "జపలుం డంచు నుపేక్ష సేయకుము కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 9,
      "lines_telugu": [
        "సుకరంబై సురసేవ్యమై సులభమై సువ్యక్తమై యుక్తమై",
        "ప్రకటంబై పరమార్థమై ప్రమదమై ప్రద్యోతమై పథ్యమై",
        "యకలంకామృతమై యమోఘతరమై యానందమై యందమై",
        "సకలంబున్‌ భరియించు మీమహిమ కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 10,
      "lines_telugu": [
        "కొండల్వంటి కవీశ్వరుల్‌ శతకము ల్గూర్పంగఁ గోటానకో",
        "ట్లుండన్‌ నీవును జెప్పఁబూనితి వదేమో యంటివా వింటివా",
        "వండేనేర్పులఁ బెక్కురీతుల రుచుల్‌ వర్తింపవే శాకముల్‌",
        "దండిన్‌ నామన వాలకింపు మదిఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 11,
      "lines_telugu": [
        "చన్నే నిన్నును బాలుఁగాఁ దలఁచి యిచ్చం బూతనాకాంత దాఁ",
        "జన్నుల్నిండఁగఁ జేఁదుఁ బూసికొని యా చన్బాలు నీకిచ్చినం",
        "జన్నుంబాలకు లోనుగాక యసురన్‌ సాధించి యాయింతికిన్‌",
        "సన్నన్‌ ముక్తి యొసంగితీవు భళి కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 12,
      "lines_telugu": [
        "విలసిల్లన్‌ పదియాఱువేలసతులన్‌ వీక్షించి వారిండ్ల లో",
        "పల వర్తించుచునుండి వీటఁ గల గోపస్త్రీలనెల్లన్‌ గడుం",
        "బలిమిన్‌ బట్టి రమించినాఁడవు భళీ ప్రాజ్ఞుండ వీవౌదు భూ",
        "స్థలి నీవేకద కొంటెదేవరవు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 13,
      "lines_telugu": [
        "పొలుపొందన్‌ నడిరేయిఁ గుక్కుట రవంబుల్‌ చూపి గోపాలకా",
        "వళి విభ్రాంతులఁ జేసి మందలకునై వారేఁగఁ దత్కామినీ",
        "కలనాయత్నము తామ్రచూడగతులన్‌ గావించి నీకీర్తి ర",
        "చ్చల కెక్కెం గడుగొయ్యదేవరవు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 14,
      "lines_telugu": [
        "అనిరుద్ధాచ్యుత యీశకేశవ ముకుందాధోక్షజోపేంద్రవా",
        "మన దామోదర చక్రపాణి హలి రామా శౌరి శార్ఙ్గీ జనా",
        "ర్దన పీతాంబర భక్తవత్సల నమో దైత్యారి వైకుంఠవా",
        "స నృసింహాంబుజనాభ ప్రోవు ననుఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 15,
      "lines_telugu": [
        "ఇల గోవర్ధన మెత్తితీ వనుచు బ్రహ్మేంద్రాదు లెంతో నినుం",
        "బలుమారున్నుతులొప్పఁ జేసెదరు పద్మాక్షా కుచాగ్రంబునం",
        "జులకన్నెత్తిన రాధనెన్న రిదిగో సొంపొంద సత్కీర్తి ని",
        "శ్చలపుణ్యంబునఁ గాక చొప్పడునె కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 16,
      "lines_telugu": [
        "మౌళిం బింఛపుదండ యొప్పుగ నటింపంగౌను శృంగారపున్‌",
        "శ్రీ లెంచంగను పిల్లఁగ్రోవి రవమున్‌ జేకోలమున్‌ జెక్కుచున్‌",
        "గేలన్‌ మెచ్చొనరింపఁ గోపకులతోఁ గ్రీడారసస్ఫూర్తి నీ",
        "వాలం గాచువిధంబు నేఁ దలఁతుఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 17,
      "lines_telugu": [
        "పెచ్చుల్‌ ప్రేలుచుఁ పిల్లఁగ్రోవి రవమున్‌ బెంపొందఁగాఁ జొక్కుచున్‌",
        "నిచ్చల్‌ నిన్ను భజింప గోపగణమున్‌ నిత్యోత్సవక్రీడమై",
        "నెచ్చల్‌ మచ్చిక ముచ్చటచ్చుపడఁగా హెచ్చించి కీర్తించి నీ",
        "సచ్చారిత్రము విన్నఁ పుణ్యమగుఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 18,
      "lines_telugu": [
        "లలనాకుంచితవేణియుం దడవ మొల్లల్‌ జాఱ కస్తూరికా",
        "తిలకంబుం గఱఁగంగ లేఁతనగవున్‌ దీపింప నెమ్మోమునన్‌",
        "దళుకుల్‌ చూపెడిచూపు లుల్లసిల నానారీతులన్‌ వేణుపు",
        "ష్కలనాదంబులపెంపుఁ జూపుదువు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 19,
      "lines_telugu": [
        "కలకాంచీమణికింకిణీమధురనిక్వాణంబు మంజీరమం",
        "జులరావంబును గొంతకొంత వినవచ్చెన్‌ బట్ట లేనైతి నం",
        "కిలి నిద్రించుట మోసపుచ్చె హితవాగ్గేయుండు నేఁడంచు ని",
        "చ్చలు మీశౌర్యము లెంచు గోపతతి కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 20,
      "lines_telugu": [
        "కలనైనన్‌ నగియైనఁ గోప మెసఁగంగా నైన మీనామ ని",
        "ర్మలవర్ణద్వయ మెవ్వరేఁదలఁచినం బాపౌఘముల్వాయును",
        "జ్జ్వలభాన్వప్రతిమానచండకిరణవ్రాతాహతిం జీఁకటుల్‌",
        "చలనం బంది తొలంగుచందమునఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 21,
      "lines_telugu": [
        "నినునెవ్వాఁడు దలంచు నీమహిమ వర్ణింపంగ నెవ్వాఁడు నే",
        "ర్పునఁబూనున్‌ నినుగొల్చునట్టిఘనుఁ డాపుణ్యాత్ములోకైకమా",
        "న్యునిఁగా ధన్యునిఁగా వివేకనిధిఁగా నుద్యద్గుణాంభోధిఁగా",
        "ననిశంబుం గొనియాడఁ గోరుదురు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 22,
      "lines_telugu": [
        "శీలంబున్‌ గులమున్‌ వివేకనిధి లక్ష్మీకాంతవక్షస్స్థలిన్‌",
        "హాళింబాయకయుండు కాముకుఁడవై హంకారవృత్తిన్‌ సదా",
        "స్త్రీలోలుండన రాధతోఁ బెనఁగుట ల్చిత్రంబులు న్నౌర నీ",
        "జాలం బే మని సన్నుతించెదను కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 23,
      "lines_telugu": [
        "శ్రీలక్ష్మీధవ రుక్మిణిం గలసి కూర్మిన్‌ మిత్రవందా సుదం",
        "తాలోలాక్షులఁ గూడి జాంబవతి సత్యాలక్ష్మణాభద్రలన్‌",
        "కాళిందిన్‌ మరుకేళిఁ దేల్చితివి శృంగారాంగగోపాంగనా",
        "జాలంబున్‌ దనియింతు నౌర తుదఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 24,
      "lines_telugu": [
        "మద్దు ల్గూల్చినలాగొ వేగ మనిలో మన్నించి గాండీవికిన్‌",
        "బుద్దుల్‌ సెప్పినలాగొ మోదరసముప్పొంగన్‌ యశోదమ్మకున్‌",
        "ముద్దుల్గా నటియించులాగొ వరుసన్‌ మువ్వేళలన్‌ వేడుకన్‌",
        "చద్దు ల్మెక్కి రహించులాగొ ధరఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 25,
      "lines_telugu": [
        "చరణాబ్జంబులు వీడ్వడన్‌ నిలచి యోజన్‌ దట్టిలో పిల్లఁగ్రోల్‌",
        "కర మొప్పారఁగ నుంచి యింపొందవఁ జంకన్‌ గోలనందిచ్చి బ",
        "ల్వురుగోపాలురు జుట్టునుంగొలువ వేల్పుల్‌ గ్రుక్కిళుల్మ్రింగఁగా",
        "నరయం జల్ది భుజింపవే యడవిఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 26,
      "lines_telugu": [
        "మెఱుఁగుల్దేఱు మహేంద్రనీలనిభమౌ మేనన్‌ సమీపాటగో",
        "ఖుర నిర్ధూత ధరాపరాగలవ పంక్తుల్గప్పఁగా నొక్కచేఁ",
        "బురిగోలొక్కటఁ బాలకుండఁ గొనుచుం బొల్పొంగ గోధుగ్జనాం",
        "తర వర్ధిష్ణుఁడవైన నిన్‌ గొలుతుఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 27,
      "lines_telugu": [
        "అధివ్యాధిహరంబు జన్మమరణవ్యాపారదుష్కర్మ దు",
        "ర్బోధావ్యాప్తినివారణంబు సతతస్ఫూర్జ జ్జగద్రక్షణో",
        "న్మేధాయుక్తము భక్తవాంఛితఫలానీకప్రధానైక దీ",
        "క్షాధౌరేయము నీమహామహిమ కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 28,
      "lines_telugu": [
        "హాలాహాలశిరోధిమౌళి నయనోద్యద్భీమ ధూమధ్వజ",
        "జ్వాలాభీలకరాళరూక్ష విషనిశ్వాసోష్ణకృష్ణానదాం",
        "భోలీలాస్పద కాళియస్ఫుటనటద్భోగాగ్ర మధ్యంబునన్‌",
        "హాళిన్‌ దాండవమాడు నిన్‌ దలఁతుఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 29,
      "lines_telugu": [
        "తినదేచెట్టున నాకు మేఁక గుహ గొందిం బాము నిద్రింపదే",
        "వనవాసంబునఁ బక్షులున్‌ మృగములున్‌ వర్తింపవే నీటిలో",
        "మునుకల్‌ వేయవె మత్స్యకచ్ఛపములు న్మోక్షార్థమౌ ముక్తికిన్‌",
        "మనసే మూలము నీదుభక్తులకు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 30,
      "lines_telugu": [
        "వింటిం గొంతగ మీమహత్వమును నుర్విన్‌ దర్శనప్రాప్తిచే",
        "ఘంటాకర్ణుని నుగ్రసేనతనయుం గైవల్యతేజంబు ని",
        "న్నంటంజేయవె మాటమాత్రమున నిట్లాశ్చర్యమున్‌ బొందఁగా",
        "నంటం బొందనివేల్పు నిన్‌ గొలుతుఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 31,
      "lines_telugu": [
        "విలసత్కావ్యకళాధురీణతలు తద్విజ్ఞానులైనట్టి వే",
        "త్తలకుం గాకవి యేల మూర్ఖులకు గాధల్‌ జెందు భాగీరథీ",
        "దళితాంభోరుహ షండమండిత మరందగ్రాస మాధుర్యవాం",
        "ఛలు జోరీఁగల కేల తేంట్లగతి కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 32,
      "lines_telugu": [
        "చతురంభోధిపరీత భూవలయరాజానేకకోటీర రం",
        "జితమాణిక్యవిరాజమానపద రాజీవుండు ధర్మాత్మజుం",
        "డతికారుణ్యముచేత మత్స్యపతికొ ల్వాసింపఁడే నీదు శా",
        "శ్వత కారుణ్యము గల్గునంతకును కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 33,
      "lines_telugu": [
        "శుకమద్గౌతమ కణ్వ కుత్స జమదగ్న్యోదంక శాండిల్య శౌ",
        "నక పారాశర కశ్యపాత్రి ఘటజాహ్నేంద్ర ప్రభూత త్రియం",
        "బక కంజోద్భవ నారదాదిమునిహృత్పంకేజ సౌమ్యత్పిపా",
        "సకృపాసాగర నీకు మ్రొక్కెదను కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 34,
      "lines_telugu": [
        "వివిధోగ్రస్థవన ప్రచండబలవిద్వేషావనీనాయకో",
        "త్సవభంజీకృతశాలి యర్జునుఁడు దోస్సత్వుండు మత్స్యావనీ",
        "ధవుగేహంబున నాట్యతాళధరియై తా నిల్వఁడే సన్ముని",
        "స్తవ నీసత్కృప గల్గునంతకును కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 35,
      "lines_telugu": [
        "బలభేది న్నలయించి ఖాండవవనిన్‌ భస్మంబు గావించి ము",
        "న్నెలమిన్‌ దైత్యులఁద్రుంచి యొక్కటి శివున్నిర్జించి కౌరవ్యులన్‌",
        "బలి గావించి కిరీటి బోయలకు గోపస్త్రీల నొప్పింపఁడే",
        "యల నీతేజము నీవు గైకొనినఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 36,
      "lines_telugu": [
        "ఇలఁ దద్వైరి నృపాల ఫాలఫలక ప్రత్యగ్ర రక్తచ్ఛటా",
        "కలితోదార గదావిజృంభణ భుజాగర్వుండు భీముండు కు",
        "క్కలకుం జాపఁడె యేకచక్రపురి భిక్షావేళ యుష్మత్సము",
        "జ్జ్వలకారుణ్యము గల్గునంతకును కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 37,
      "lines_telugu": [
        "అతిసౌందర్యసమగ్రధైర్యఘనశౌర్యస్ఫూర్తియున్‌ గీర్తియు",
        "న్నతులప్రాభవరేఖయున్‌ గలిగి చోద్యంబెన్నఁగా ఘోటక",
        "ప్రతతిం దిద్దఁడె నిత్యమున్‌ నకులుఁ డేపారంగ నీసత్కృపన్‌",
        "సతమై రాజ్యము గల్గునంతకును కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 38,
      "lines_telugu": [
        "బక దైతేయమహాబలున్‌ సమరభూభాగంబునన్‌ వాయుపు",
        "త్రకుఁ డీల్గించిన నేకచక్రపురివారల్‌ మెచ్చి యింటింట వం",
        "టకము ల్బెట్టిరిగాని భిక్షయనుమాటన్‌ మాన్పలేరైరి యం",
        "తకు వారల్‌ గొఱఁతేమి చాలుటకుఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 39,
      "lines_telugu": [
        "గహనావాసములోన నన్నలకుఁ దా గారాబుతమ్ముండునై",
        "విహరించేతఱి భావికాలగతి నన్వేషించుచున్‌ శౌర్యసం",
        "గ్రహుఁడై యావులఁగాచె మత్స్యపురిలోఁ గర్మానుగుణ్యక్రియ",
        "స్సహదేవుం డతిధైర్యమార్గమునఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 40,
      "lines_telugu": [
        "వినుతానేకతురంగవారణ రథోర్వీనాథదీవ్యన్నికే",
        "తన చక్రధ్వజచామరద్రఢిమతోఁ దథ్యాత్ముఁడౌ నాసుయో",
        "ధనుఁ డేకాకియుఁ బాదచారియునునై దర్పంబువోనాడి పో",
        "యెను మిమ్మెట్టుఁ దలంచి చూడకయ కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 41,
      "lines_telugu": [
        "రక్షింపం దగువీరుఁ డెవ్వఁ డననీరాజుల్‌ వృథాతేజులే",
        "మోక్షశ్రీయొసఁగున్‌ విభుండెవఁడు శ్రీమోహాకృతి న్దేవతల్‌",
        "రక్షోజాక్ష శుభప్రధానగరిమన్‌ రాజిల్లురాజేంద్రులన్‌",
        "సాక్షాద్బ్రహ్మము నీవె ధన్యులకుఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 42,
      "lines_telugu": [
        "కొలిచేదిన్‌ వగలేకనే నడిగితే కోపించు టీలేకనే",
        "చెలువం బెచ్చుటకోటనేవిభవముల్‌ చేకూరుటల్‌ రూకనే",
        "బలవంతుం డగుమూకనే సతిచెడున్‌ ప్రాణేశుపైఁ గోపనే",
        "జలదశ్యామల శంఖచక్రధర కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 43,
      "lines_telugu": [
        "బలశౌర్యోన్నతి శత్రులం గెలిచి సప్తద్వీపవిశ్వంభరా",
        "స్థలి నేలించి సమస్తవైభవములన్‌ దీపించి దిక్పాలకా",
        "వళి కీర్తింప మెలంగునైషధుఁడు దా వర్తింపఁడే తొల్లి వం",
        "టలవాఁడై ఋతుపర్ణుచెంగటను కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 44,
      "lines_telugu": [
        "ధరలో గోళకుఁ డైనపాండునికళత్రం బందు వేర్వేఱనే",
        "వురకున్‌ బుట్టినపాండునందనులు దివ్యుల్మెచ్చ వర్తింపఁ ద",
        "చ్చరితం బంతయు భారతంబని ప్రశస్తంబయ్యె నీనామసం",
        "స్మరణప్రౌఢిమఁ గాదె యీఘనత కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 45,
      "lines_telugu": [
        "క్రతువుల్‌ నూఱొనరించి యింద్రపదవిన్గర్వించియింద్రాణికై",
        "ధృతిఁదూలన్‌ మరుఁడేచఁగా నహుషుఁడద్దేవేంద్రుభోగానుసం",
        "గతిగాఁ గోరినకుంభసంభవుఁడు గిన్కన్‌ దిట్టినన్‌ జెందఁడే",
        "సతతంబున్‌ పెనుబాముచందమును కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 46,
      "lines_telugu": [
        "ఘనులన్‌ నీచుల నీచులన్‌ ఘనుల సత్కారాఢ్యులన్‌ దుష్క్రియా",
        "జనితోద్యోగుల నర్థవంతులను భిక్షాయుక్తులన్‌ భిక్షులన్‌",
        "ధనికవ్రాతముగా నొనర్చుచును నిత్యంబున్‌ మహాగారడం",
        "బని నందించు వినోదరాయ హరి కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 47,
      "lines_telugu": [
        "శ్రీలక్ష్మీధవ వాసుదేవ వరదా రాజీవపద్మాసనా",
        "వ్యాళాధీశ్వర శర్వ షణ్ముఖ శుకాద్యస్తోత్ర సత్పాత్ర గో",
        "పాలానీక ముఖాబ్జభాస్కర కృపాపాథోధి నన్‌ గావు మూ",
        "ర్ధాలంకార మయూర పింఛధర కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 48,
      "lines_telugu": [
        "పతులున్నేవురునెన్నఁగాఁగలిగి భూపాలాంగనానీకముల్‌",
        "సతతంబున్‌ గనుసన్నలన్‌ మెలఁగుచైశ్వర్యంబుతోనుండి తా",
        "నతిభక్తిం జని యాసుధేష్ణకును జేయం బూనదే ద్రౌపదీ",
        "సతి యాశ్చర్యము నీవిలాసములు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 49,
      "lines_telugu": [
        "మీసామర్థ్యము గల్గునంతకును నెమ్మిన్‌ బాండుసూనుండు నా",
        "యాసం బొంద మహాద్భుతంబుగ విరాటాధీశుపట్ణంబులో",
        "గ్రాసోపాయము లేక భిక్ష మడుగన్‌ గాషాయముంబూని స",
        "న్యాసంబున్‌ ధరియింపఁడే యచటఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 50,
      "lines_telugu": [
        "విరటుం గొల్చినవాఁడు నొక్కఁడిలఁ బృథ్వీనాథులన్‌ గూల్చి సం",
        "గరభూమిన్‌ ఘనవైరివీరతతులన్గారించుచున్‌ ద్రుంచి యి",
        "ద్ధరకు న్నగ్రజు రాజుఁ జేసియు తుదిన్‌ దా నీకృపంబాయఁడే",
        "సరిపోదే భువి నింద్రసూనుధృతి కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 51,
      "lines_telugu": [
        "అమరు ల్పద్మజువ్రాతఁదాఁటి యిపుడొక్కబ్దంబు పెద్దయ్య దు",
        "ర్దమ దోర్దండపటుప్రతాప నిజసంరంభామరానీక వి",
        "క్రమ దుర్వారగజాసురప్రళయ మింకం జేయ ఫాలాక్షునిన్‌",
        "సమరక్షోణి జయించె నర్జునుఁడు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 52,
      "lines_telugu": [
        "అక్రూరాత్మకు లైన పాండవుల బాహశక్తియున్‌ ధాత్రి ని",
        "ర్వక్రంబయ్యెడునట్లు జేతు ననుచున్‌ వాత్సల్య మింపొంద నా",
        "శక్రాత్మోద్భవు తేరిపై దురమునన్‌ సారథ్యముం జేసితౌ",
        "చక్రీ నీమునికోలకున్‌ జయము కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 53,
      "lines_telugu": [
        "గంభీరంబుగ రాయభారగరిమన్‌ గౌంతేయుకార్యార్థమై",
        "శుంభల్లీలల ధార్తరాష్ట్రుసభఁ దామూహించి తద్వాక్యము",
        "ల్సంభాషింపఁగ వా రవజ్ఞ దలఁపన్‌ సర్వంబు నీవైనచో",
        "శంభుండేయెఱుఁగున్‌ భవన్మహిమ కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 54,
      "lines_telugu": [
        "ఏలావిద్యలు సొంపు రూపవిభవం బేలా కులీనత్వమున్‌",
        "శీలత్వంబును నేల యేటికి వచశ్శ్రీ యేల బాహాబలం",
        "బేలా చాతురి మీకృపాగరిమ నిక్షేపంబు లేకుండినన్‌",
        "జాలిం బొందినఁ గల్గునే సిరులు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 55,
      "lines_telugu": [
        "సర్వజ్ఞుండును సర్వలోకగురుఁడున్‌ సర్వంసహానాథుఁడున్‌",
        "సర్వేశుండును సర్వసాధకుఁడునౌ సర్వేశ నీమూర్తి దా",
        "సర్వంబు న్గలిగించు పెంచునణఁచున్‌ సందేహమేలా స్మృతుల్‌",
        "'సర్వం విష్ణుమయం జగ'త్తనఁగ కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 56,
      "lines_telugu": [
        "పుడమిన్‌ బెద్దలబోటివారి నడుగం బోరాదె చోద్యంబు పా",
        "ల్కడలిన్‌ గల్గినముద్దరాలు గలుగంగా పూర్వకాలంబునన్‌",
        "పొడవెల్లన్‌ గడుతగ్గి దానవునితో బొంకైనమాటాడి మూఁ",
        "డడుగు ల్నేలను వేఁడఁగాఁ జనవు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 57,
      "lines_telugu": [
        "రంగప్రౌఢిమ భార్గవుం గెలిచి కౌరవ్యుల్‌ భయం బంది వీ",
        "రాగంబుం ధరియించి జీవము సతంబై యుండ వర్తించునా",
        "గాంగేయుండు శిఖండిచేతఁ దెగె నీ కారుణ్యముం దప్పియుం",
        "డంగా మృత్యువుధాటి కోపుదురె కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 58,
      "lines_telugu": [
        "అక్రూరస్థితి నుండఁగా వలయు రాజాస్థానమధ్యంబునన్‌",
        "వక్రింపం బనిలేదు ధర్మమునకై వర్తింపఁగాఁ బోయినన్‌",
        "శుక్రాచార్యుని కన్నుఁ బో నడఁచవే సూటిన్‌ గుశాగ్రంబునన్‌",
        "జక్రీ నీకరపంకజాంతరముఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 59,
      "lines_telugu": [
        "వరసౌందర్యవివేకధైర్యనయనావాత్సల్యధౌరేయుఁ డీ",
        "ధరణీనాయకరత్న మంచు మహితార్థంబాశ్రితశ్రేణికిన్‌",
        "స్థిరసామ్రాజ్యవిభుత్వ మాధ్రువునికిన్‌ దేజంబుగానిచ్చి తా",
        "సరణిన్‌ మీకృప గల్గువాఁ డగుట కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 60,
      "lines_telugu": [
        "ధారాపూర్వముగాఁగ సంయమికి సప్తద్వీపముల్‌ సూనృత",
        "ప్రారంభమున నిచ్చి చేతితడియాఱన్‌ లేక వర్తింపఁడే",
        "శారీరార్థ మటంచు భిక్షము హరిశ్చంద్రుండు యాగాదిసం",
        "చారుం డుండు మనండె తొల్లి హరి కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 61,
      "lines_telugu": [
        "పటుబాహాబలసత్త్వవైఖరుల దిక్పాలుల్‌ బ్రశంసించు నం",
        "తటివాఁడయ్యుఁ త్రిశంకునన్దనుఁడు కాంతారత్నమున్‌ విక్రయిం",
        "చుటలున్‌ నీమహిమంబుచేతఁ గద యిట్లాశ్చర్యమేమర్త్యులెం",
        "తటివారైనను నేమిచేసెదరు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 62,
      "lines_telugu": [
        "తన శౌర్యోన్నతి యుగ్రసాధనముగా తాళాయణీశున్‌ శివున్‌",
        "దనరన్‌ మెచ్చఁగఁజేసి లోకముజయస్తంభంబు గావించియున్‌",
        "మును దాఁ జేసినకర్మవార్ధిఘనమై ముంపం గడుంబాలుచేఁ",
        "జనఁడే దుర్మతి విక్రమార్కుఁ డిల కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 63,
      "lines_telugu": [
        "తెగువన్నిర్జరులన్‌ జయించుచు మదోద్రేకంబునన్‌ గానలో",
        "మృగనేత్రిన్‌ ధరణీతనూజ నసురు ల్మెచ్చంగఁ దాఁదెచ్చి నె",
        "వ్వగలం బెట్టి విధిప్రయత్నమున నిర్వంశంబుగా రాముచే",
        "జగతిం గూలఁడె యాదశాననుఁడు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 64,
      "lines_telugu": [
        "పరనారీహరణం బొనర్చినమహాపాపాత్ముఁ డారావణుం",
        "డరయ న్నాతని తమ్ముఁడైన దనుజుం డత్యంతసద్భక్తితో",
        "శరణన్నం దయఁజూచి యగ్రజునిరాజ్యం బిచ్చి రక్షింప వా",
        "సరణిన్‌ నీపదభక్తియే ఘనము కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 65,
      "lines_telugu": [
        "వెఱచైనన్‌ మఱచైనఁ గార్యముతఱిన్‌ వేసారుచున్నైన యా",
        "దరమొప్పైనను మాయనైన నృపతుల్‌ దండింపఁగా నైననున్‌",
        "పరిహాసంబుననైన మిమ్మునుడువన్‌ బ్రాపించు పుణ్యాత్మకుల్‌",
        "నరకావాసముఁ జేరరా ఘనులు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 66,
      "lines_telugu": [
        "నొసటన్‌ గన్నులఁగట్టి వేల్పుసతి నెంతోభక్తితోఁ జూఁడఁగా",
        "నిసుమంతైన భయంబులేక తలమీఁ దెక్క న్నదట్లుండనీ",
        "వసుధన్‌ భర్తను స్త్రీల కెవ్వరయినన్‌ వశ్యాత్ములై మట్టులే",
        "కస మియ్యం దల కెక్క కుండుదురె కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 67,
      "lines_telugu": [
        "కరితో దోమ మృగేంద్రుతో నరుఁడు బంగారంబుతోఁ గంచు భా",
        "స్కరుతో మిణ్గురుబుర్వు కల్పకముతోఁ గానుంగు రత్నాకరే",
        "శ్వరుతో నూషరపల్వలంబు నురుశేషస్వామితో మిడ్తయున్‌",
        "సరియైనన్‌ సరి మీకు దైవములు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 68,
      "lines_telugu": [
        "నుతలోకప్రతిసృష్ట నిర్మలకళానూత్నాబ్జగర్భున్‌ మహా",
        "ప్రతిభున్‌ గౌశికుఁ గుక్కమాంసము భుజింపం జేసి మాలాతనిన్‌",
        "బతిమాలించవె చండచండతరశుంభత్వంబు పాల్మాలునా",
        "శతఁ బొందించవె దేవదేవమయ కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 69,
      "lines_telugu": [
        "వరభోగాధ్వరదానధర్మగుణముల్‌ వర్జించి తృష్ణారతిన్‌",
        "నరులత్యంతము మూఢలోభమతులై నారీరతిం గూర్పఁగాఁ",
        "దరముం గాని ధనంబు తస్కరవరున్‌ ధాత్రీశులుం జేకొనన్‌",
        "సరఘవ్రాతము జేర్చుతేనెక్రియఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 70,
      "lines_telugu": [
        "ఖలవాక్యప్రతిపాలకుల్‌ పరధనాకాంక్షుల్‌ పరస్త్రీరతుల్‌",
        "కులధర్మౌఘనిబద్ధచిత్తులు నయాకూపారపారంగతుల్‌",
        "కలుషుల్‌ రాజులు వారిసేవకులకెల్లం గల్గు నత్యంతని",
        "శ్చలసౌఖ్యంబులు నిన్భజింపఁగను కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 71,
      "lines_telugu": [
        "బొంకు ల్లక్షలు నిత్యసంభరితసంభోగారతుల్‌ దుర్మదా",
        "హంకారంబులు కోట్లసంఖ్యయగు మోహంబాయనంతంబు దు",
        "ష్పంకాభార మపార మిన్నిగల భూపవ్రాతసర్పాళి ని",
        "శ్శంకం బ్రాజ్ఞులు చేర వోవుదురె కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 72,
      "lines_telugu": [
        "చీమల్‌ పుట్టలు పెట్టుచుండ నవి విస్తీర్ణంబు గావించినన్‌",
        "పాముల్‌ జేరినరీతి లోభిజనసంపన్నార్థరాసుల్‌ వృథా",
        "భూమీపాలుల పాలుగాక చనునా పుణ్యంబులే లొల్లరో",
        "సామాన్యంబు ధనాధినాథులకుఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 73,
      "lines_telugu": [
        "అదనం బొద్దులనీడచందమున నిచ్చల్‌ సృక్కి దుష్టాత్ముసం",
        "పద పెంపై ధరనిల్వదించుకయు సౌభాగ్యప్రభాభాసియై",
        "పొదలున్‌ మాపటినీడకైవడి భవత్పూజావిధేయజ్ఞుఁడై",
        "సదయుం డైనను లేమి జేకురునె కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 74,
      "lines_telugu": [
        "కీడున్‌ మేలును వచ్చుఁ గర్మవశతన్‌ క్రీడాగతిన్‌ జోకలై",
        "వాడల్‌ వచ్చును బండ్లునొక్కెడధర న్నొక్కప్పుడున్‌ బండ్లపై",
        "వాడల్‌ నౌఁ గద దేశకాలగతి శీతోష్ణంబు లీరీతి నే",
        "జాడన్‌ వచ్చును దుఃఖసౌఖ్యములు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 75,
      "lines_telugu": [
        "అంతశ్శత్రుల గెల్వలేరు మమతాహంకారము ల్మానలే",
        "రింతే మూర్ఖము వీడలేరు భవదీయాంఘ్రిద్వయీచింతనా",
        "చింతారత్నముఁ గానలే రిలను దుశ్చిత్తు ల్వృథా వేదవే",
        "దాంతంబుల్‌ చదువంగ నేమి యగుఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 76,
      "lines_telugu": [
        "నానావేదపురాణశాస్త్రముల నానందింపఁగా నిత్య మిం",
        "పౌనార్యు ల్వినుతింప ధార్మికరహస్యంబు ల్విన న్వచ్చునౌ",
        "మీ నామాంకభవద్వివేకులకు మున్నాశ్చర్యమే సత్వరా",
        "జ్ఞానాధిక్యము గానిముక్తిఁ గని కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 77,
      "lines_telugu": [
        "గట్రాలన్‌ బలుకానలన్‌ గుహల గంగాసింధుదేశంబులన్‌",
        "వట్రాఠావుల దేహమెల్లఁ జెదరన్‌ వర్తించినన్‌ మేరువున్‌",
        "చుట్రా యేఁబదిమార్లు మెట్టినమనశ్శుద్ధుండు గాకుండినన్‌",
        "చట్రా వాని ప్రయాస మంతయును గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 78,
      "lines_telugu": [
        "గంగాజన్మపదాబ్జమందు నభిషేకంబు ల్సదా గాంచెదన్‌",
        "నంగారార్చనచేసి యేరణమునన్‌ నర్పింతు నంభోధరా",
        "శృంగారాధిప కౌస్తుభాభరణ యేశృంగారముల్‌ జేతు మీ",
        "కంగీకారము గాఁగ నాతరమె కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 79,
      "lines_telugu": [
        "అతిమోహాంధులఁ బాపకర్ముల మహాహంకారులన్‌ దోషదూ",
        "షితులన్‌ గర్వితదుర్విచారులఁ బ్రశంసింపం బ్రశంసింపఁగా",
        "దితిపర్యాప్తిదినంబు లొంది త్రిజగద్విఖ్యాతియుష్మత్సము",
        "న్నతసేవాభిముఖుండ నైతి నిట కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 80,
      "lines_telugu": [
        "పలుమాఱున్‌ ఇహభోగకాంక్షసభలన్‌ పాండిత్యముల్‌ సేయువా",
        "రలయజ్ఞానము మాన్పఁగాఁ గలరె యెట్లైనన్‌ బ్రకాశించు కో",
        "మలదీపాళిఁదొలంగఁ ద్రోయునె భవన్మాయాంధకారంబును",
        "జ్జ్వలితానందమయ స్వరూపయుత కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 81,
      "lines_telugu": [
        "ఉర్విం బాఱుమహానదీజలము లాయూరూరునందెల్లఁ గూ",
        "డురుఘోషంబున వంకలై కలియఁగా యోగ్యంబు లైనట్లు మీ",
        "స్మరణన్‌ నానుడువున్‌ సదాశుభములై సంపూజ్యమున్‌ గా భవ",
        "చ్చరణంబుల్‌ మది నిల్పి కొల్చెదను కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 82,
      "lines_telugu": [
        "బాలక్రీడలఁ గొన్నినాళ్లు పిదపన్‌ భామాకుచాలింగనా",
        "లోలాభ్యున్నతిఁ గొన్నినాళ్లు మఱియిల్లున్‌ ముంగిలింగొన్ని నా",
        "ళ్లీలీలన్‌ విహరించితిన్‌ సుఖఫలం బెందేనియున్‌ లేదుగా",
        "చాలన్‌ నీపదభక్తిఁ జేసెదను కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 83,
      "lines_telugu": [
        "మతిలో మిమ్ముఁదలంచు పుణ్యుఁడిలఁ తామాయన్‌ స్వదారాదుల",
        "న్వెతలం బొర్లఁడు భాగ్యవంతుఁడగుఠీవిన్‌ దివ్యమృష్టాన్న సం",
        "గతిలోనాడి మనుండు భిక్షమునొసంగన్‌ నేర్చునే శూలభృ",
        "చ్చతురాస్య ప్రముఖామర ప్రణుత కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 84,
      "lines_telugu": [
        "అన్నంబైనను దక్రమైనఁ తగుతోయంబైన నభ్యాగతుల్‌",
        "దన్నాశించిన నేమియు న్నిడక యేధర్మంబునుం జేయ కే",
        "మన్న న్నూరకయుండు జీవశరమర్త్యశ్రేణి జేయ కే",
        "చన్న న్నేమగు నేమగున్‌ గలుగఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 85,
      "lines_telugu": [
        "ప్రారబ్ధానుభవంబు దీఱ కపవర్గప్రాప్తి లేదండ్రుగా",
        "దీరశ్రేష్ఠు లనంతకోటులిఁక నైతే వారికర్మంబులున్‌",
        "ప్రారబ్ధంబులు గావె ముందఱకు నోభావజ్ఞ సైరించి నా",
        "ప్రారబ్ధంబులఁ దీర్పవే కరుణఁ గృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 86,
      "lines_telugu": [
        "శ్రీజన్మప్రభుతావిశేషుఁ డగు రాజేంద్రుండు ధీపాలనా",
        "జ్ఞాజాగ్రత్వనిదానకీర్తియుత రక్షాలక్షణాధీశుఁడై",
        "రాజిల్లుం బహుకష్టుఁడైన ధరసామ్రాజ్యంబు బాలింపుచో",
        "నైజంబై తగునా విశేషములు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 87,
      "lines_telugu": [
        "సమరద్వేషుల సంగరాంగణమునన్‌ సాధించి సామ్రాజ్య సౌ",
        "ఖ్యముఁ దాఁగాంచి సహించి చొప్పడు వివేకప్రాజ్ఞతల్గాంచు భూ",
        "రమణశ్రేష్ఠుఁడు తావకానుచరుఁడై రాణించు శిక్షించు దు",
        "ష్టమతి భ్రష్టమదాంధ శత్రువుల కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 88,
      "lines_telugu": [
        "విగతక్లేశులు వీతకిల్బిషమయుల్‌ విజ్ఞానవిద్యానిధుల్‌",
        "నిగమార్థజ్ఞులు నిశ్చలవ్రతయుతుల్‌ నిర్వ్యాజనిష్ఠాయుతుల్‌",
        "సుగుణుల్‌ సూనృతవర్తనుల్‌ శుభకరుల్‌ శుద్ధాంతరంగుల్‌ శుభుల్‌",
        "జగతీమండలి నీదుసేవకులు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 89,
      "lines_telugu": [
        "దీనుల్గల్గిన నీదు రక్షణగుణాధిక్యంబు రాణించు నౌ",
        "దీనుండెవ్వఁడు లేఁడు నీదుకరుణాదృష్టిన్‌ గృతార్థుల్‌ జుమీ",
        "నేనే దీనుఁడ నన్నుఁ బ్రోవు శరణంటిం ద్వన్ముఖోదీర్ణ సు",
        "జ్ఞాన శ్రీకరమూర్తి నమ్మితిని కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 90,
      "lines_telugu": [
        "పాత్రాపాత్రవివేకము ల్సమసె పాపం బెచ్చె ధర్మంబునున్‌",
        "మిత్రఘ్నత్వము కల్లలాడుటయు స్వామిద్రోహముం గొండెమున్‌",
        "ధాత్రిం బూజ్యము లయ్యె సజ్జనులచందం బెట్లు రక్షించెదో",
        "సత్రాజిత్తనయా మనోరమణ కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 91,
      "lines_telugu": [
        "అరయం జందనగంధిపై విదురుపై నక్రూరుపైఁ గుబ్జపై",
        "నరుపై ద్రౌపదిపైఁ గుచేలకునిపై నందవ్రజస్త్రీలపైఁ",
        "బరఁగంగల్గు భవత్కృపారసము నాపైఁ గొంతరానిమ్ము మీ",
        "చరణాబ్జంబుల నమ్మినాఁడ హరి కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 92,
      "lines_telugu": [
        "అనుకూలాన్వితయైన భార్యయును ధర్మార్థంబునైనట్టి నం",
        "దనులున్‌ సజ్జనులైన సోదరులు యెన్నంగల్గు సంపత్క్రియా",
        "ఘనుఁడైనట్టి మహానుభావుఁడె భవత్కారుణ్యదృగ్జాలభా",
        "జనుఁ డప్పుణ్యుని జూచినన్‌ శుభము కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 93,
      "lines_telugu": [
        "శరణాగత్యనురక్తి భక్తి జనరక్షాసత్కృపాసేవ్యస",
        "త్కరుణాపూర సుధారసంబుగల శృంగారంబు మీమూర్తియుం",
        "దరణోపాయ మెఱుంగలేని కలుషాధారున్‌ ననుందావక",
        "స్మరణాధీశునిఁ జేయు మ్రొక్కెదను కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 94,
      "lines_telugu": [
        "ప్రలయాభీల కరాళదావదహన ప్రజ్జ్వాల మబ్జోదరా",
        "జ్వలనాకారముదాల్పఁ దానియెదుటన్‌ సంతప్త సంతాప వాం",
        "ఛలు దివ్యుల్మునులుం గృశాస్యులగుచుం జల్లార్పఁగాలేక ని",
        "చ్చలు నీపాదములే భజించెదరు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 95,
      "lines_telugu": [
        "మొఱయాలింపవొ మానమున్నిలుపవో ముల్లోకమేలింపవో",
        "మఱదీయంచును వెంటనేతిరుగవో మన్నింపవో యందుమో",
        "కరినో ద్రౌపదినో సురాధిపతినో గాండీవినో యెవ్వఁడన్‌",
        "ధర నిన్‌ గొల్చినవారిలో నొకఁడ కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 96,
      "lines_telugu": [
        "కుటిలారాతినిశాటకోటికదళీకూటాటవీభంజనో",
        "ద్భటమత్తద్విపకేళిలోలము సముత్ప్రావీణ్య దైత్యాంగనా",
        "స్ఫుట ముక్తామణిరత్నహార తిలకాపుంజాతలూనక్రియా",
        "చటులజ్వాలము నీసుదర్శనము కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 97,
      "lines_telugu": [
        "కులిశానేక సహస్రకోటి నిశితక్రూరోరుధారాముఖా",
        "కలితార్చి ప్రభవ ప్రభావ త్రిజగత్కల్యాణసంధాయియై",
        "విలసిల్లున్‌ భవదీయచక్రమఖిలోర్వీభారనిర్వాపణో",
        "జ్జ్వలనిర్వాహపరాక్రమక్రమణ కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 98,
      "lines_telugu": [
        "అతికాకోల కరాళ కాయక కఠోరాశీ విషావిర్భవ",
        "క్షతినోనాటిన నాఁటిపాటు తలఁపన్‌ శంకించి యుంకించె దౌ",
        "సతతోద్వర్తుల వర్ణ సర్వభయదాంచత్పింఛ చూడావతం",
        "సతతం గారుడకేతనోద్ధృతియు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 99,
      "lines_telugu": [
        "నక్రోదగ్రతఁ బ్రాణవాయువులు మేన న్నిల్వఁగా నోప వో",
        "చక్రీ నన్‌ దయ గావు మన్నకరుణన్‌ జాజ్జ్వల్యచక్రంబుచే",
        "నక్రంబుం దెగఁ జూచి కాచితిగదా నాగంబు వేగంబునన్‌",
        "శక్రాద్యామరవందితాంఘ్రియుగ కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "శార్దూలవిక్రీడితం"
    },
    {
      "id": 100,
      "lines_telugu": [
        "కరి నేలింది హుళక్కి ద్రౌపదికి కోకల్‌ మెచ్చి యిచ్చింది ద",
        "బ్బర కాకాసురునిం గటాక్షమునఁ జేపట్టిం దబద్ధం బహో",
        "శరణన్న బగవానితమ్మునికి రాజ్యం బిచ్చుట ల్కల్ల యి",
        "త్తఱి నన్నేలిన నిక్క మీకథలు కృష్ణా దేవకీనందనా."
      ],
      "makutam_telugu": "కృష్ణా దేవకీనందనా.",
      "Chandassu": "మత్తేభవిక్రీడితం"
    },
    {
      "id": 101,
      "lines_telugu": [
        "ఈకృష్ణశతక మెప్పుడు",
        "పైకొని విన్నట్టివారు వ్రాసినవారల్‌",
        "చేకొని పఠించువారలు",
        "శ్రీకృష్ణునికరుణ కలిగి చెలఁగుదు రెలమిన్‌."
      ],
      "makutam_telugu": null,
      "Chandassu": "కందపద్యం"
    }
  ]
}
