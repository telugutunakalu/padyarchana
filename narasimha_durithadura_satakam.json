{
  "shatakam_title_telugu": "నరసింహ శతకము",
  "author_telugu": "శేషప్ప కవి",
  "year": null,
  "poems": [
    {
      "id": 1,
      "lines_telugu": [
        "శ్రీ మనోహర! సురార్చిత సింధుగంభీర! - భక్తవత్సల! కోటిభానుతేజ!",
        "కంజనేత్ర! హిరణ్యకశ్యపాంతక! శూర! - సాధురక్షణ! శంఖచక్ర హస్త!",
        "ప్రహ్లాద వరద! పాపధ్వంస! సర్వేశ! - క్షీరసాగరశయన! కృష్ణవర్ణ!",
        "పక్షివాహన! నీలభ్రమరకుంతలజాల! - పల్లవారుణపాదపద్మయుగళ",
        "చారుశ్రీచందనాగరుచర్చితాంగ! - కుందకుట్మలదంత! వైకుంఠధామ!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 2,
      "lines_telugu": [
        "పద్మలోచన! సీసపద్యముల్‌ నీమీఁదఁ - జెప్పఁ బూనితినయ్య!చిత్తగింపు",
        "గణ యతి ప్రాస లక్షణముఁ జూడఁగలేదు - పంచకావ్య శ్లోకపఠన లేదు",
        "అమరకాండత్రయంబరసి చూడఁగలేదు - శాస్త్రీయ గ్రంథముల్‌ చదువలేదు",
        "నీ కటాక్షంబుననే రచించెదఁ గాని - ప్రజ్ఞ నాయది గాదు ప్రస్తుతింపఁ",
        "దప్పుగలిగిన సద్భక్తి తక్కువౌనె - చెఱకునకు వంకపోయిన చెడునె తీపు?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 3,
      "lines_telugu": [
        "నరసింహ! నీ దివ్యనామమంత్రముచేత - దురితజాలములెల్ల ద్రోలవచ్చు",
        "నరసింహ! నీ దివ్యనామమంత్రముచేత - బలువైన రోగముల్‌ బాపవచ్చు",
        "నరసింహ! నీ దివ్యనామమంత్రముచేత - రిపు సంఘముల సంహరింపవచ్చు",
        "నరసింహ! నీ దివ్యనామమంత్రముచేత - దండహస్తుని బంట్లఁదఱుమవచ్చు",
        "భళిర నేనీ మహామంత్రబలముచేత - దివ్యవైకుంఠ పదవి సాధింపవచ్చు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 4,
      "lines_telugu": [
        "ఆదినారాయణా! యనుచు నాలుకతోడఁ - బలుక నేర్చినవారి పాదములకు",
        "సాష్టాంగముగ నమస్కార మర్పణఁ జేసి - ప్రస్తుతించెదనయ్య బహువిధముల",
        "ధరణిలో నరులెంత దండివారైనను - నిన్నుఁ గాననివారి నే స్మరింప",
        "మేము శ్రేష్ఠులమంచు మిడుకుచుండెడివారి - చెంతఁ జేరఁగఁబోను శేషశయన!",
        "పరమ సాత్త్వికులైన నీ భక్తవరుల - దాసులకు దాసుఁడను జుమీ ధాత్రిలోన",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 5,
      "lines_telugu": [
        "ఐశ్వర్యములకు నిన్ననుసరింపఁగలేదు - ద్రవ్య మిమ్మని వెంటఁ దగులలేదు",
        "కనక మిమ్మని చాలఁ గష్టపెట్టఁగలేదు - పల్ల కిమ్మని నోటఁ బలుకలేదు",
        "సొమ్ము లిమ్మని నిన్నునమ్మి కొల్వఁగలేదు - భూము లిమ్మని పేరు పొగడలేదు",
        "బలము లిమ్మని నిన్ను బ్రతిమాలఁగాలేదు - పసుల నిమ్మని పట్టుపట్టలేదు",
        "నేను గోరిన దొక్కటే నీలవర్ణ - చయ్యనను మోక్షమిచ్చినఁ జాలు నాకు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 6,
      "lines_telugu": [
        "మందుఁడనని నన్ను నిందఁ జేసిననేమి? - నా దీనతను జూచి నవ్వనేమి?",
        "దూరభావములేక తూలనాడిన నేమి? - ప్రీతిసేయక వంకఁ బెట్టనేమి?",
        "కక్కసంబులు పల్కి వెక్కిరించిన నేమి? - తీవ్రకోపముచేతఁ దిట్టనేమి?",
        "హెచ్చుమాటల చేత నెమ్మెలాడిన నేమి? - చేరి దాపట గేలిచేయనేమి?",
        "కల్ప వృక్షమువలె నీవు గల్గనింకఁ - ప్రజల లక్ష్యంబు నాకేల?పద్మనాభ",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 7,
      "lines_telugu": [
        "చిత్తశుద్ధిగ నీకుసేవఁజేసెదఁ గాని - పుడమిలో జనుల మెప్పులకుఁ గాదు",
        "జన్మపావనతకై స్మరణఁజేసెదఁ గాని - సరివారిలోఁ బ్రతిష్ఠలకుఁ గాదు",
        "ముక్తికోసము నేనుమ్రొక్కి వేఁడెదఁ గాని - దండి భాగ్యము నిమిత్తంబుఁ గాదు",
        "నిన్నుఁ బొగడఁగ విద్యనేర్చితినే కాని - కుక్షినిండెడి కూటికొఱకుఁ గాదు",
        "పారమార్థికమునకు నేఁ బాటుపడితిఁ - గీర్తికి నపేక్షపడలేదు కృష్ణవర్ణ!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 8,
      "lines_telugu": [
        "శ్రవణ రంధ్రముల నీసత్కథల్‌ పొగడంగ - లేశ మానందంబు లేనివాఁడు",
        "పుణ్యవంతులు నిన్నుఁబూజసేయఁగఁ జూచి - భావమం దుత్సాహపడనివాఁడు",
        "భక్తవర్యులు నీ ప్రభావముల్‌ పొగడంగఁ - దత్పరత్వములేక తలఁగువాఁడు",
        "తనచిత్తమందు నీ ధ్యానమెన్నఁడు లేక - కాలమంతయు వృథాగడుపువాఁడు",
        "వసుధలోనెల్ల వ్యర్థుండువాఁడె యగును - మఱియుఁ జెడుఁగాక యెప్పుడు మమతనొంది",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 9,
      "lines_telugu": [
        "గౌతమీస్నానానఁ గడతేఱుద మఁటన్న - మొనసి చన్నీళ్లలో మునుఁగలేను",
        "తీర్థయాత్రలచేఁ గృతార్థుఁ డౌద మఁటన్న - బడలి నేమంబు లే నడుపలేను",
        "దాన ధర్మముల సద్గతిని జెందుదమన్న - ఘనముగా నా యొద్ద ధనము లేదు",
        "తపమాచరించి సార్థకత నొందుదమన్న - నిమిషమైన మనస్సు నిలుపలేను",
        "కష్టములకోర్వ నాచేతఁగాదు నిన్ను - స్మరణ చేసెద నా యథాశక్తి కొలఁది",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 10,
      "lines_telugu": [
        "అర్థివాండ్రకునీక హానిఁ జేయుటకంటెఁ - దెంపుతో వసనాభిఁ దినుట మేలు",
        "ఆఁడుబిడ్డల సొమ్ములపహరించుటకంటె - బండఁ గట్టుక నూతఁ బడుట మేలు",
        "పరులకాంతలఁ బట్టి బల్మిఁ గూడుటకంటె - బడబాగ్ని కీలలఁ బడుట మేలు",
        "బ్రతుకఁ జాలక దొంగపనులు చేయుటకంటెఁ - గొంగుతో ముష్టెత్తుకొనుట మేలు",
        "జలజదళనేత్ర నీ భక్తజనులతోడి - జగడమాడెడు పనికంటెఁ జావు మేలు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 11,
      "lines_telugu": [
        "గార్దభంబునకేల కస్తూరి తిలకంబు? - మర్కటంబునకేల మలయజంబు?",
        "శార్దూలమునకేల శర్కరాపూపంబు? - సూకరంబునకేల చూతఫలము?",
        "మార్జాలమునకేల మల్లెపువ్వులబంతి? - గుడ్లగూబకునేల కుండలములు?",
        "మహిషానికేల నిర్మలమైన వస్త్రముల్‌? - బకసంతతికినేల పంజరంబు?",
        "ద్రోహచింతనఁ జేసెడు దుర్జనులకు - మధురమైన నీ నామమంత్రమేల?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 12,
      "lines_telugu": [
        "పసరంబు పంజైనఁ బసులకాపరి తప్పు - ప్రజలు దుర్జనులైన ప్రభుని తప్పు",
        "భార్య గయ్యాళైనఁ బ్రాణనాథుని తప్పు - తనయుఁడు దుష్టైన తండ్రి తప్పు",
        "సైన్యంబు చెదరిన సైన్యనాథుని తప్పు - కూఁతురు చెడుగైన మాత తప్పు",
        "అశ్వంబు చెడుగైన నారోహకుని తప్పు - దంతి దుష్టైన మామంతు తప్పు",
        "ఇట్టి తప్పు లెరుంగక యిచ్చవచ్చి - నటుల మెలఁగుదు రిప్పుడీ యవని జనులు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 13,
      "lines_telugu": [
        "కోతికి జలతారుకుళ్లాయి యేటికి? - విరజాజి పూదండ విధవ కేల?",
        "ముక్కిడితొత్తుకు ముత్తెంపు నత్తేల? - నద్ద మేమిటికి జాత్యంధునకును?",
        "మాచకమ్మకు నేల మౌక్తికహారముల్‌? - క్రూరచిత్తునకు సద్గోష్ఠు లేల?",
        "ఱంకుఁబోతుకు నేల బింకంపు నిష్ఠలు? - వావి యేటికి దుష్టవర్తనునకు?",
        "మాట నిలుకడ సుంకరిమోటు కేల? - చెవిటివానికి సత్కథాశ్రవణ మేల?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 14,
      "lines_telugu": [
        "మాన్యంబులీయ సమర్థుఁ డొక్కఁడు లేఁడు - మాన్యముల్‌ చెఱుప సమర్థులంత",
        "యెండిన యూళ్ల గోఁడెఱిఁగింపఁ డెవ్వఁడుఁ - బండిన యూళ్లకుఁ బ్రభువులంత",
        "యితఁడు పేద యటంచు నెఱిఁగింపఁ డెవ్వఁడు - కలవారి సిరు లెన్నఁగలరు చాలఁ",
        "దనయాలి చేష్టల తప్పెన్నఁ డెవ్వఁడు - బెఱకాంత ఱంకెన్నఁ పెద్దలంత",
        "యిట్టి దుష్టుల కధికారమిచ్చినట్టి - ప్రభువు తప్పులటంచును బలుకవలెను",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 15,
      "lines_telugu": [
        "తల్లిగర్భము నుండి ధనము తేఁ డెవ్వఁడు - వెళ్లిపోయెడినాఁడు వెంటరాదు",
        "లక్షాధికారైన లవణ మన్నమె కాని - మెఱుఁగు బంగారంబు మ్రింగఁబోఁడు",
        "విత్త మార్జనఁ జేసి విఱ్ఱవీఁగుటె కాని - కూడఁబెట్టిన సొమ్ము తోడరాదు",
        "పొందుగా మఱుఁగైన భూమిలోపలఁ బెట్టి - దానధర్మము లేక దాఁచి దాఁచి",
        "తుదకు దొంగల కిత్తురో దొరల కవునో - తేనె జుంటీఁగ లియ్యవా తెరువరులకు?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 16,
      "lines_telugu": [
        "లోకమం దెవఁడైన లోభి మానవుఁ డున్న - భిక్ష మర్థికిఁ జేతఁ బెట్టలేఁడు",
        "తాను బెట్టకయున్న తగవు పుట్టదుగాని - యొరులు పెట్టఁగఁ జూచి యోర్వలేఁడు",
        "దాత దగ్గఱఁ జేరి తన ముల్లె చెడినట్లు - జిహ్వతోఁ జాడీలు చెప్పుచుండు",
        "ఫలము విఘ్నంబైన బలు సంతసమునందు - మేలు కల్గినఁ జాల మిడుకుచుండు",
        "శ్రీరమానాథ! యిటువంటిక్రూరునకును - భిక్షకుల శత్రువని పేరు పెట్టవచ్చు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 17,
      "lines_telugu": [
        "తనువులోఁ బ్రాణముల్‌ తర్లిపొయ్యెడి వేళ - నీ స్వరూపమును ధ్యానించునతఁడు",
        "నిమిషమాత్రములోన నిన్నుఁ జేరును గాని - యమునిచేతికిఁ జిక్కి శ్రమలఁ బడఁడు",
        "పరమసంతోషాన భజనఁ జేసెడివారి - పుణ్య మేమనవచ్చు భోగిశయన",
        "మోక్షము నీ దాసముఖ్యుల కగుఁ గాని - నరక మెక్కడిదయ్య నళిననేత్ర",
        "కమలనాభ నీ మహిమలు గానలేని - తుచ్ఛులకు ముక్తి దొరకుట దుర్లభంబు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 18,
      "lines_telugu": [
        "నీలమేఘశ్యామ! నీవె తండ్రివి మాకు - కమలవాసిని మమ్ముఁగన్న తల్లి",
        "నీ భక్త వరులంత నిజమైన బాంధవుల్‌ - నీ కటాక్షము మా కనేక ధనము",
        "నీ కీర్తనలు మాకు లోక ప్రపంచంబు - నీ సహాయము మాకు నిత్యసుఖము",
        "నీ మంత్రమే మాకు నిష్కళంకపు విద్య - నీ పద ధ్యానంబు నిత్యజపము",
        "తోయజాతాక్ష! నీ పాదతులసిదళము - రోగముల కౌషధము బ్రహ్మరుద్ర వినుత",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 19,
      "lines_telugu": [
        "బ్రతికినన్నాళ్లు నీభజన తప్పను గాని - మరణకాలమునందు మఱతునేమొ",
        "యావేళ యమదూతలాగ్రహంబున వచ్చి - ప్రాణముల్‌ పెకలించి పట్టునపుడు",
        "కఫ వాత పైత్యముల్‌ గప్పఁగా భ్రమచేతఁ - గంప ముద్భవమంది కష్టపడుచు",
        "నా జిహ్వతో నిన్ను నారాయణా యంచుఁ - బిలుతునో శ్రమచేతఁ పిలువలేనో",
        "నాఁటి కిప్పుడె చేతు నీనామ భజన - తలఁచెదను జెవి నిడవయ్య! ధైర్యముగను",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 20,
      "lines_telugu": [
        "పాంచభౌతికము దుర్బలమైన కాయం బి - దెప్పుడో విడుచుట యెఱుకలేదు",
        "శతవర్షములదాఁక మితముఁ జెప్పిరి గాని - నమ్మరాదా మాట నెమ్మనమున",
        "బాల్యమందో మంచిప్రాయమందో లేక - ముదిమియందో లేక ముసలియందో",
        "యూరనో యడవినో యుదకమధ్యముననో - యెప్పుడో విడుచుట యే క్షణంబొ",
        "మరణమే నిశ్చయము బుద్ధిమంతుఁడైన - దేహమున్నంతలో మిమ్ముఁదెలియవలయు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 21,
      "lines_telugu": [
        "తల్లిదండ్రులు భార్య తనయు లాప్తులు బావ - మఱఁదు లన్నలు మేనమామ గారు",
        "ఘనముగా బంధువుల్‌ గల్గినప్పటికైనఁ - దాను దర్లఁగ వెంటఁదగిలి రారు",
        "యముని దూతలు ప్రాణమపహరించుక పోఁగ - మమతతోఁ బోరాడి మాన్పలేరు",
        "బలగ మందఱు దుఃఖపడుట మాత్రమె కాని - యించుక యాయుష్యమియ్యలేరు",
        "చుట్టముల మీఁది భ్రమదీసి చూరఁ జెక్కి - సంతతము మిమ్ము నమ్ముట సార్థకంబు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 22,
      "lines_telugu": [
        "ఇభరాజవరద! నిన్నెంతఁ బిల్చినఁగాని - మాఱు పల్కవదేమి మౌనితనమొ?",
        "మునిజనార్చిత! నిన్నుమ్రొక్కి వేఁడినఁగాని - కనులఁ బడవదేమి గడుసుఁదనమొ?",
        "చాల దైన్యమునొంది చాటు జొచ్చినఁగాని - భాగ్య మియ్యవదేమి ప్రౌఢతనమొ?",
        "స్థిరముగా నీ పాదసేవఁ జేసెద నన్న - దొరకఁ జాలవదేమి ధూర్తతనమొ?",
        "మోక్షదాయక! యిటువంటి మూర్ఖజనుని - కష్టపెట్టిన నీకేమి కడుపునిండు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 23,
      "lines_telugu": [
        "నీమీఁది కీర్తనల్‌ నిత్యగానముఁ జేసి - రమ్యమొందింప నారదుఁడఁగాను",
        "సావధానముగ నీచరణ పంకజ సేవ - సలిపి మెప్పింపంగ శబరిఁగాను",
        "బాల్యమప్పటి నుండి భక్తి నీయందునఁ - గలుగను బ్రహ్లాదఘనుఁడఁగాను",
        "ఘనముగా నీమీఁద గ్రంథముల్‌ గల్పించి - వినుతిసేయను వ్యాసమునినిగాను",
        "సాధుఁడను మూర్ఖమతి మనుష్యాధముఁడను - హీనుఁడను జుమ్మి నీవు నన్నేలుకొనుము",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 24,
      "lines_telugu": [
        "అతిశయంబుగఁ గల్లలాడనేర్చితిఁగాని - పాటిగా సత్యముల్‌ పలుకనేర",
        "సత్కార్య విఘ్నముల్‌ సలుప నేర్చితిఁగాని - యిష్ట మొందఁగ నిర్వహింపనేర",
        "నొకరి సొమ్ముకు దోసిలొగ్గ నేర్చితిఁగాని - చెలువుగా ధర్మంబు సేయనేర",
        "ధనము లియ్యంగ వద్దనఁగ నేర్చితిఁ గాని - శీఘ్ర మిచ్చెడునట్లు చెప్పనేరఁ",
        "బంకజాతాక్ష! నే నతిపాతకుఁడను - దప్పులన్నియు క్షమియింపఁ తండ్రి వీవె!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 25,
      "lines_telugu": [
        "ఉర్విలో నాయుష్యమున్న పర్యంతంబు - మాయ సంసారంబు మఱగి నరుఁడు",
        "సకల పాపములైన సంగ్రహించును గాని - నిన్నుఁ జేరెడి యుక్తినేర్వలేఁడు",
        "తుదకుఁ గాలునియొద్ద దూత లిద్దఱు వచ్చి - గుంజుక చనివారు గ్రుద్దుచుండ",
        "హింస కోర్వఁగలేక యేడ్చి గంతులువేసి - దిక్కు లేదని నాల్గుదిశలు చూడఁ",
        "దన్ను విడిపింప వచ్చెడి ధన్యుఁడేడి - ముందు నీ దాసుఁడైయున్న ముక్తి గలుగు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 26,
      "lines_telugu": [
        "అధిక విద్యావంతులప్రయోజకులైరి - పూర్ణశుంఠలు సభాపూజ్యులైరి",
        "సత్యవంతులమాట జనవిరోధంబాయె - వదరుఁబోతులమాట వాసికెక్కె",
        "ధర్మవాదనపరుల్‌ దారిద్ర్యమొందిరి - పరమలోభులు ధనప్రాప్తులైరి",
        "పుణ్యవంతులు రోగభూత పీడితులైరి - దుష్టమానవులు వర్ధిష్ణులైరి",
        "పక్షివాహన! మావంటిభిక్షుకులకు - శక్తిలేదాయె నిఁక నీవెచాటు మాకు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 27,
      "lines_telugu": [
        "భుజబలంబునఁ బెద్దపులులఁ జంపఁగవచ్చు - పాము కంఠముఁ చేతఁబట్టవచ్చు",
        "బ్రహ్మరాక్షసకోట్ల బాఱఁద్రోలఁగవచ్చు - మనుజుల రోగముల్‌ మాన్పవచ్చు",
        "జిహ్వ కిష్టముగాని చేఁదు మ్రింగఁగవచ్చు - పదును ఖడ్గము చేత నదుమవచ్చుఁ",
        "కష్టమొందుచు ముండ్లకంపలోఁ జొరవచ్చుఁ - దిట్టుఁబోతుల నోళ్లు కట్టవచ్చుఁ",
        "బుడమిలో దుష్టులకు జ్ఞానబోధ తెలిపి - సజ్జనులఁ జేయలేఁడెంత చతురుఁడైన",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 28,
      "lines_telugu": [
        "అవనిలోఁ గల యాత్రలన్ని చేయఁగవచ్చు - ముఖ్యుఁడై నదులందు మునుఁగవచ్చు",
        "ముక్కుపట్టుక సంధ్యమొనసి వార్వఁగవచ్చు - దిన్నఁగా జపమాలఁ ద్రిప్పవచ్చుఁ",
        "వేదాల కర్థంబువిఱిచి చెప్పఁగవచ్చు - శ్రేష్ఠ క్రతువులెల్లఁ జేయవచ్చు",
        "ధనము లక్షలు కోట్లు దానమియ్యఁగవచ్చు - నైష్ఠికాచారముల్‌ నడుపవచ్చు",
        "జిత్త మన్యస్థలంబునఁ జేరకుండ - నీ పదాంభోజములయందు నిలుపరాదు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 29,
      "lines_telugu": [
        "కర్ణయుగ్మమున నీకథలు సోఁకినఁజాలు - పెద్ద పోగుల జోళ్లుపెట్టినట్లు",
        "చేతు లెత్తుచుఁ బూజసేయఁగల్గినఁజాలు - తోరంపు కడియాలు దొడిగినట్లు",
        "మొనసి మస్తకముతోమ్రొక్కఁ గల్గినఁ జాలు - చెలువమైన తురాయిచెక్కినట్లు",
        "గళము నొవ్వఁగ నిన్నుఁబలుకఁ గల్గినఁ జాలు - వింతగాఁ గంఠీలువేసినట్లు",
        "పూని నిన్నుఁ గొల్చుటే సర్వభూషణంబు - లితర భూషణముల నిచ్చగింపనేల?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 30,
      "lines_telugu": [
        "భువనరక్షక! నిన్నుఁబొగడనేరని నోరు - ప్రజకు గోచరమైన పాడుబొంద",
        "సురవరార్చిత! నిన్నుఁజూడఁగోరని కనుల్‌ - జలము లోపల నెల్లిసరపుగుండ్లు",
        "శ్రీరమాధిప! నీకుసేవఁజేయని మేను - కూలి కమ్ముడువోని కొలిమితిత్తి",
        "వేడ్కతో నీ కథల్‌వినని కర్ణములైనఁ - గఠినశిలాదులఁగలుగు తొలలు",
        "పద్మలోచన! నీ మీఁద భక్తిలేని - మానవుఁడు రెండుపాదాల మహిషమయ్య",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 31,
      "lines_telugu": [
        "అతివిద్యనేర్చుట యన్నవస్త్రములకే - పసుల నార్జించుట పాలకొఱకె",
        "సతిని బెండ్లాడుట సంసారసుఖముకే - సుతులఁ బోషించుట గతులకొఱకె",
        "సైన్యముల్‌ గూర్చుట శత్రుభయమునకే - సాము నేర్చుటలెల్ల చావుకొఱకె",
        "దానమిచ్చుటయు ముందటి సంచితమునకే - ఘనముగాఁ జదువుట కడుపుకొఱకె",
        "యితర కామంబుఁ గోరక సతతముగను - భక్తి నీయందు నిలుపుట ముక్తికొఱకె",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 32,
      "lines_telugu": [
        "ధరణిలో వేయేండ్లు తనువు నిల్వఁగబోదు - ధన మెప్పటికి శాశ్వతంబు గాదు",
        "దారసుతాదులు తనవెంట రాలేరు - భృత్యులు మృతినిఁ దప్పించలేరు",
        "బంధుజాలము తన్ను బ్రతికించుకోలేదు - బలపరాక్రమ మేమి పనికిరాదు",
        "ఘనమైన సకల భాగ్యం బెంతఁ గల్గిన - గోచిమాత్రంబైనఁ గొనుచుఁబోఁడు",
        "వెఱ్ఱికుక్కల భ్రమలన్ని విడిచి నిన్ను - భజనఁ జేసెడివారికిఁ బరమసుఖము",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 33,
      "lines_telugu": [
        "నరసింహ! నాకు దుర్ణయములే మెండాయె - సుగుణ మొక్కటి లేదు చూఁడ జనిన",
        "నన్యకాంతల మీఁద యాశ మానఁగలేను - నొరుల క్షేమము చూచియోర్వలేను",
        "ఇటువంటి దుర్బుద్ధులిన్ని నాకున్నవి - నేను జేసెడివన్ని నీచకృతులు",
        "నావంటి పాపిష్ఠినరుని భూలోకాన - బుట్టఁ జేసితివేల భోగిశయన!",
        "అబ్జదళనేత్ర! నాతండ్రివైన ఫలము - నేరములు గాచి రక్షింపు నీవె దిక్కు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 34,
      "lines_telugu": [
        "ధీరతఁ బరుల నిందింప నేర్చితి గాని - తిన్నఁగా నినుఁ బ్రస్తుతింపనైతిఁ",
        "పొరుగు కామినులందు బుద్ధి నిల్పితిఁ గాని - నిన్ను సంతతము ధ్యానింపనైతిఁ",
        "బెరికి ముచ్చటలైన మురిసి వింటిని గాని - యెంచి నీ కథ లాలకించనైతిఁ",
        "గౌతుకంబునఁ బాతకము గడించితిఁ గాని - హెచ్చు పుణ్యము సంగ్రహింపనైతి",
        "నవనిలో నేను జన్మించినందుకేమి - సార్థకము గానరాదాయె స్వల్పమైన",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 35,
      "lines_telugu": [
        "అంత్యకాలమునందు నాయాసమున నిన్నుఁ - దలఁతునో తలఁపనో తలఁతు నిపుడె",
        "నరసింహ! నరసింహ! నరసింహ! లక్ష్మీశ! - దానవాంతక! కోటిభానుతేజ!",
        "గోవింద! గోవింద! గోవింద! సర్వేశ! - పన్నగాధిపశాయి! పద్మనాభ!",
        "మధువైరి! మధువైరి! మధువైరి! లోకేశ! - నీలమేఘశరీర! నిగమవినుత!",
        "ఈ విధంబున నీనామమిష్టముగను - భజన సేయుచు నుందు నా భావమందు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 36,
      "lines_telugu": [
        "ఆయురారోగ్య పుత్రార్థ సంపదలన్ని - కలుగఁజేసెడి భారకర్త వీవె",
        "చదువు లెస్సఁగనేర్పి సభలో గరిష్ఠాధి - కార మొందించెడి ఘనుఁడ వీవె",
        "నడక మంచిది పెట్టి నరులు మెచ్చెడునట్టి - పేరు రప్పించెడి పెద్ద వీవె",
        "బలువైన వైరాగ్యభక్తిజ్ఞానములిచ్చి - ముక్తిఁ బొందించెడు మూర్తి వీవె",
        "అవనిలో మానవుల కన్నియాసలిచ్చి - వ్యర్థులను జేసి తెలిపెడివాఁడ వీవె",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 37,
      "lines_telugu": [
        "కాయ మెంత భయానఁ గాపాడిననుగాని - ధాత్రిలో నది చూడ దక్కఁబోదు",
        "ఏవేళ నేరోగమేమరించునొ? సత్త్వ - మొందఁగఁ జేయునే చందమునను",
        "ఔషధంబులు మంచివనుభవించినఁ గాని - కర్మక్షీణంబైనఁ గాని విడదు",
        "కోటివైద్యులు గుంపుగూడివచ్చినఁ గాని - మరణ మయ్యెడు వ్యాధిమాన్పలేరు",
        "జీవుని ప్రయాణకాలంబు సిద్ధమైన - నిలుచునా దేహ మిందొక్క నిమిషమైన?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 38,
      "lines_telugu": [
        "జందెమింపుగ వేసి సంధ్య వార్చిన నేమి - బ్రహ్మ మందక కాఁడు బ్రాహ్మణుండు",
        "తిరుమణి శ్రీచూర్ణగురురేఖ లిడినను - విష్ణు నొందక కాఁడు వైష్ణవుండు",
        "బూదిని నుదుటను బూసికొనిన నేమి - శంభు నొందక కాఁడు శైవజనుఁడు",
        "కాషాయ వస్త్రాలుగట్టి కప్పిన నేమి - యాశ పోవక కాఁడు యతివరుండు",
        "ఎట్టి లౌకికవేషాలు గట్టుకొనిన - గురునిఁ జెందక సన్ముక్తి దొరకఁబోదు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 39,
      "lines_telugu": [
        "నరసింహ! నే నిన్ను నమ్మినందుకుఁ జాల - నెనరు నాయందుంచు నెమ్మనమున",
        "నన్ని వస్తువులు నిన్నడిగి వేసటపుట్టె - నింకనైనఁ గటాక్షమియ్యవయ్య",
        "సంతసంబున నన్ను స్వర్గమందే యుంచు - భూమియందే యుంచు భోగిశయన!",
        "నయముగా వైకుంఠనగరమందే యుంచు - నరకమందే యుంచు నళిననాభ!",
        "ఎచట నన్నుంచిననుగాని యెపుడు నిన్ను - మఱచి పోకుండ నీ నామస్మరణనొసఁగు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 40,
      "lines_telugu": [
        "దేహ మున్నవఱకు మోహసాగరమందు - మునుఁగుచుందురు శుద్ధమూఢజనులు",
        "సలలితైశ్వర్యముల్‌ శాశ్వతం బనుకొని - షడ్భ్రమలను మానఁజాల రెవరు",
        "సర్వకాలము మాయసంసార బద్ధులై - గురుని కారుణ్యంబుఁ గోరుకొనరు",
        "జ్ఞాన భక్తి విరక్తులైన పెద్దలఁ జూచి - నిందఁ జేయక తాము నిలువలేరు",
        "మత్తులైనట్టి దుర్జాతిమనుజులెల్ల - నిన్నుఁ గనలేరు మొదటికే నీరజాక్ష!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 41,
      "lines_telugu": [
        "ఇలలోన నే జన్మమెత్తినప్పటినుండి - బహు గడించితినయ్య పాతకములు",
        "తెలిసి చేసితిఁ గొన్ని తెలియఁజాలక చేసి - బాధ నొందితినయ్య పద్మనాభ!",
        "అనుభవించెడు నప్పుడతి ప్రయాసంబంచుఁ - ప్రజలు చెప్పఁగఁ జాల భయము గలిగె",
        "నెగిరి పోవుటకునై యే యుపాయంబైనఁ - జేసి చూతమఁటన్నఁ జేతఁగాదు",
        "సూర్యశశినేత్ర! నీ చాటుఁజొచ్చి నాను - కలుషములు ద్రుంచి నన్నేలు కష్టమనక",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 42,
      "lines_telugu": [
        "తాపసార్చిత! నేను పాపకర్ముఁడనంచు - నాకు వంకలఁ బెట్టఁబోకు సుమ్మి",
        "నాఁటికి శిక్షలు నన్ను చేయుటకంటె - నేఁడు సేయుము నీవు నేస్తమనక",
        "అతిభయంకరులైన యమదూతలకు నన్ను - నొప్పగింపకు మయ్య యురగశయన!",
        "నీ దాసులను బట్టి నీవు దండింపంగ - వద్దు వద్దనరెంత పెద్దలైనఁ",
        "దండ్రివై నీవు పరపీడ దగులఁజేయ - వాసిగల పేరు కపకీర్తి వచ్చునయ్య",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 43,
      "lines_telugu": [
        "ధరణిలోపల నేను తల్లి గర్భమునందుఁ - బుట్టినప్పటినుండి పుణ్య మెఱుఁగ",
        "నేకాదశీ వ్రతంబెన్నఁ డుండఁగ లేదు - తీర్థయాత్రలకైనఁ దిరుగలేదు",
        "పారమార్థికమైన పనులు చేయఁగలేదు - భిక్ష మొక్కనికైనఁ బెట్టలేదు",
        "జ్ఞానవంతులకైనఁ బూని మ్రొక్కఁగ లేదు - ఇతర దానములైన నియ్యలేదు",
        "నళినదళనేత్ర! నిన్ను నే నమ్మినాను - జేరి రక్షింపవే నన్ను శీఘ్రముగను",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 44,
      "lines_telugu": [
        "అడవిపక్షుల కెవ్వఁడాహార మిచ్చెను - మృగజాతి కెవ్వఁడు మేఁతఁబెట్టె",
        "వనచరాదులకు భోజన మెవ్వఁ డిప్పించెఁ - జెట్లకెవ్వఁడు నీళ్లు చేదిపోసె",
        "స్త్రీల గర్భంబున శిశువు నెవ్వఁడు పెంచె - ఫణుల కెవ్వఁడు పోసెఁ బరగఁ బాలు",
        "మధుపాళి కెవ్వఁడు మకరంద మొనరించె - బసుల కెవ్వఁ డొసంగెఁ బచ్చిపూరి",
        "జీవకోట్లను బోషింప నీవెకాని - వేఱె యొక దాత లేఁడయ్య వెదకిచూడ",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 45,
      "lines_telugu": [
        "దనుజారి! నావంటి దాసజాలము నీకు - కోటి సంఖ్య గలరు కొదువ లేదు",
        "బంట్లసందడివల్ల బహుపరాకై నన్ను - మఱచి పోకుము భాగ్యమహిమచేత",
        "దండిగా భృత్యులు దగిలి నీకుండంగ - బక్క బంటే పాటి పనికి వచ్చు?",
        "నీవు మెచ్చెడి పనుల్‌ నేను జేయఁగలేక - యింత వృథా జన్మమెత్తినాను",
        "భూజనులలోన నే నప్రయోజకుఁడను - గనుక నీ సత్కటాక్షంబు గలుగఁజేయు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 46,
      "lines_telugu": [
        "కమలలోచన! నన్నుఁ గన్నతండ్రివి గాన - నిన్ను నేమఱకుంటి నేను విడక",
        "యుదరపోషణకునై యొకరి నే నాశింప - నేర నా కన్నంబు నీవు నడుపు",
        "పెట్టలేనంటివా పిన్న పెద్దలలోనఁ - దగవు కిప్పుడు దీయఁ దలఁచినాను",
        "ధనము భారంబైనఁ దల కిరీటము నమ్ము - కుండలంబులు పైఁడిగొలుసు లమ్ము",
        "కొసకు నీ శంఖచక్రముల్‌ కుదువఁబెట్టి - గ్రాసము నొసంగి పోషించు కపటముడిగి",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 47,
      "lines_telugu": [
        "కువలయశ్యామ! నీకొలువు చేసిన నాకు - జీత మెందుకు ముట్టఁజెప్పవైతి",
        "మంచిమాటలచేతఁ గొంచెమియ్యఁగలేవు - కలహమౌ నిఁకఁ జుమ్మి ఖండితముగ",
        "నీవు సాధువు గాననింత పర్యంతంబు - చనవుచే నిన్నాళ్ళు జరుపవలసె",
        "నిఁక నేసహింప నీవిపుడు నన్నేమైన - శిక్ష చేసినఁ జేయు సిద్ధమైతి",
        "నేఁడు కరుణింపకుంటివా నిశ్చయముగఁ - దెగఁబడితి చూడు నీ తోడ జగడమునకు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 48,
      "lines_telugu": [
        "హరి! నీకుఁ బర్యంకమైన శేషుడు చాలఁ - బవనము భక్షించి బ్రతుకుచుండు",
        "ననువుగా నీకు వాహనమైన ఖగరాజు - గొప్పపామును నోటఁ గొఱుకుచుండు",
        "యదిగాక నీ భార్యయైన లక్ష్మీదేవి - దినము పేరంటంబు దిరుగుచుండు",
        "నిన్ను భక్తులు పిల్చి నిత్యపూజలు చేసి - ప్రేమఁ బక్వాన్నముల్‌ పెట్టుచుండ్రు",
        "స్వస్థముగ నీకు గ్రాసము జరుగుచుండఁ - గాసు నీ చేతి దొకటైనఁ గాదు వ్యయము",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 49,
      "lines_telugu": [
        "పుండరీకాక్ష! నారెండు కన్నుల నిండ - నిన్నుఁ జూచెడి భాగ్యమెన్నఁడయ్య",
        "వాసిగా నా మనోవాంఛ దీరెడునట్లు - సొగసుగా నీ రూపు చూపవయ్య",
        "పాపకర్ముని కంటఁ బడకబోవుదమంచుఁ - బరుషమైన ప్రతిజ్ఞఁ బట్టినావె?",
        "వసుధలోఁ పతిత పావనుఁడ వీ వంచు నేఁ - బుణ్యవంతుల నోటఁ బొగడ వింటి",
        "నేమిటికి విస్తరించె నీకింత కీర్తి - ద్రోహినైనను నా కీవు దొరకరాదె?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 50,
      "lines_telugu": [
        "పచ్చి చర్మపుఁదిత్తి పసలేదు దేహంబు - లోపల నంతట రోయ రోఁత",
        "నరములు శల్యముల్‌ నవరంధ్రములు రక్త - మాంసంబు కండలు మైల తిత్తి",
        "బలువైన యెండ వానల కోర్వ దింతైనఁ - దాళలే దాఁకలి దాహములకు",
        "సకల రోగములకు సంస్థానమై యుండు - నిలువ దస్థిరమైన నీటి బుగ్గ",
        "బొందిలో నుండు ప్రాణముల్‌ పోయినంతఁ - గాటికే గాని కొఱగాదు గవ్వకైన",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 51,
      "lines_telugu": [
        "పలురోగములకు నీపాదతీర్థమె కాని - వలపు మందులు నాకు వలదు వలదు",
        "చెలిమిసేయుచు నీకు సేవఁ జేసెదఁ గాన - నీ దాసకోటిలో నిలుపవయ్య",
        "గ్రహభయంబునకుఁ జక్రముఁ దలంచెదఁ గాని - ఘోరరక్షలు గట్టఁగోరనయ్య",
        "పాముకాటుకు నిన్నుఁభజనఁ జేసెదఁ గాని - దాని మంత్రము నేను తలఁపనయ్య",
        "దొరికితివి నాకు దండి వైద్యుఁడవు నీవు - వేయికష్టాలు వచ్చిన వెఱవనయ్య",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 52,
      "lines_telugu": [
        "కూటికోసము నేఁ గొఱగాని జనులచేఁ - పలు గద్దరింపులు పడఁగ వలసె",
        "దార సుత భ్రమ దగిలి యుండఁగఁ గదా - దేశ దేశము లెల్లఁ దిరుగవలసెఁ?",
        "బెను దరిద్రత పైని బెనఁగి యుండఁగఁ గదా - చేరి నీచుల సేవ చేయవలసె?",
        "నభిమానములు మదినంటి యుండఁగఁ గదా - పరులఁ జూచిన భీతి పడఁగవలసె?",
        "నిటుల సంసారవారధి నీఁదలేక - వేయి విధముల నిన్ను నే వేఁడుకొంటి",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 53,
      "lines_telugu": [
        "సాధు సజ్జనులతో జగడమాడినఁ గీడు - కవులతో వైరంబుఁ గాంచఁ గీడు",
        "పరమ దీనులఁ జిక్కఁబట్టి కొట్టినఁ గీడు - భిక్షగాండ్రను దుఃఖపెట్టఁ గీడు",
        "నిరుపేదలను జూచి నిందఁ జేసినఁ గీడు - పుణ్యవంతులఁ దిట్ట బొసఁగుఁ గీడు",
        "సద్భక్తులను దిరస్కారమాడినఁ గీడు - గురుని ద్రవ్యము దోఁచుకొనినఁ గీడు",
        "దుష్టకార్యము లొనరించు దుర్జనులకు - ఘనతరంబైన నరకంబు గట్టిముల్లె",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 54,
      "lines_telugu": [
        "పరులద్రవ్యము మీఁద భ్రాంతి నొందినవాఁడు - పరకాంతల కపేక్ష పడెడువాఁడు",
        "అర్థుల విత్తంబు లపహరించెడువాఁడు - దాన మియ్యంగ వద్దనెడివాఁడు",
        "సభలలోపల నిల్చి చాడి చెప్పెడివాఁడు - పక్షపు సాక్ష్యంబు పలుకువాแడు",
        "విష్ణుదాసులఁ జూచి వెక్కిరించెడివాఁడు - ధర్మసాధులఁ దిట్టఁ దలఁచువాఁడు",
        "ప్రజల జంతుల హింసించు పాతకుండు - కాలకింకర గదలచేఁ గష్టమొందు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 55,
      "lines_telugu": [
        "నరసింహ! నా తండ్రి నన్నేలు నన్నేలు - కామితార్థము లిచ్చి కావు కావు",
        "దైత్యసంహార! చాల దయయుంచు దయయుంచు - దీనపోషక! నీవె దిక్కు దిక్కు",
        "రత్నభూషితవక్ష! రక్షించు రక్షించు - భువనరక్షక! నన్నుఁ బ్రోవు బ్రోవు",
        "మారకోటిస్వరూప! మన్నించు మన్నించు - పద్మలోచన! చేయి పట్టు పట్టు",
        "సురవినుత! నేను నీచాటుఁ జొచ్చినాను - నా మొఱాలించి కడతేర్చు నాగశయన!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 56,
      "lines_telugu": [
        "నీ భక్తులను గనుల్‌ నిండఁ జూచియు రెండు - చేతుల జోహారు సేయువాఁడు",
        "నేర్పుతో నెవరైన నీకథల్‌ చెప్పంగ - వినయమందుచుఁ జాల వినెడువాఁడు",
        "తన గృహంబునకు నీదాసులు రాఁ జూచి -  పీటపైఁ గూర్చుండఁ బెట్టువాఁడు",
        "నీ సేవకుల జాతినీతు లెన్నక చాల - దాసోహ మని చేరఁ దలఁచువాఁడు",
        "పరమభక్తుండు ధన్యుండు భానుతేజ! - వానిఁ గనుఁగొన్నఁ పుణ్యంబు వసుధలోన",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 57,
      "lines_telugu": [
        "పక్షివాహన! నేనుబ్రతికినన్ని దినాలు - కొండెగాండ్రను గూడి కుమతినైతి",
        "నన్నవస్త్రము లిచ్చి యాదరింపుము నన్నుఁ - గన్నతండ్రివి నీవె కమలనాభ!",
        "మరణ మయ్యెడినాఁడు మమతతో నీ యొద్ద - బంట్లఁ తోలుము ముందు బ్రహ్మజనక!",
        "ఇనజభటావళి యీడిచి కొనిపోక - కరుణతో నా యొద్దఁ గావలుంచు",
        "కొసకు నీ సన్నిధికిఁ బిల్చుకొనియు నీకు - సేవకునిఁ జేసికొనవయ్య శేషశయన!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 58,
      "lines_telugu": [
        "నిగమాదిశాస్త్రముల్‌ నేర్చిన ద్విజుఁడైన - యజ్ఞకర్తగు సోమయాజియైన",
        "ధరణిలోపలఁ బ్రభాత స్నానపరుడైన - నిత్య సత్కర్మాది నిరతుఁడైన",
        "నుపవాస నియమంబులొందు సజ్జనుఁడైనఁ - గావివస్త్రము గట్టు ఘనుఁడునైనఁ",
        "దండిషోడశ మహాదానపరుండైన - సకల యాత్రలు సల్పు సరసుఁడైన",
        "గర్వమునఁ కష్టపడి నిన్నుఁ గానకున్న - మోక్షసామ్రాజ్య మొందఁడు మోహనాంగ!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 59,
      "lines_telugu": [
        "పంజరంబునఁ గాకిఁ బట్టి యుంచిన లెస్స - పలుకునే వింతైన చిలుక వలెను?",
        "గార్దభంబును దెచ్చి కళ్లెమింపుగ వేయఁ - దిరుగునే గుఱ్ఱంబు తీరుగాను?",
        "ఎనుపపోతును మావటీఁడు శిక్షించిన - నడచునే మదవారణంబు వలెను?",
        "పెద్దపిట్టను మేఁతఁబెట్టి పెంచినఁ గ్రొవ్వి - సాగునే వేఁటాడు డేఁగ వలెను?",
        "కుజనులను దెచ్చి నీ సేవ కొరకుఁ బెట్ట - వాంఛతోఁ జేతురే భక్తవరుల వలెను?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 60,
      "lines_telugu": [
        "నీకు దాసుఁడ నంటి నిన్ను నమ్ముకయుంటిఁ - గాన నాపై నేఁడు కరుణఁజూడు",
        "దోసిలొగ్గితి నీకు ద్రోహ మెన్నఁగఁబోకు - పద్మలోచన! నేను పరుఁడగాను",
        "భక్తి నీపై నుంచి భజనఁ జేసెదఁ గాని - పరుల వేఁడను జుమ్మి వరము లిమ్ము",
        "దండిదాతవు నీవు తడవు సేయక కావు - ఘోరపాతకరాశిఁ గొట్టివైచి",
        "శీఘ్రముగఁ కోర్కె లీడేర్చి చింత దీర్చు - నిరతముగ నన్ను బోషించు నెనరు నుంచు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 61,
      "lines_telugu": [
        "విద్య నేర్చితి నంచు విఱ్ఱవీఁగఁగ లేదు - భాగ్యవంతుఁడ నంచు బలుక లేదు",
        "ద్రవ్యవంతుఁడ నంచు దఱుచు నిక్కఁగ లేదు - నిరత దానములైన నెఱప లేదు",
        "పుత్రవంతుఁడ నంచు బొగడించుకొన లేదు - భృత్యవంతుఁడ నంచు బొంగలేదు",
        "శౌర్యవంతుఁడ నంచు సంతసించగ లేదు - కార్యవంతుఁడ నంచు గడపలేదు",
        "నలుగురికి మెప్పుగానైన నడువ లేదు - నళినదళనేత్ర! నిన్ను నే నమ్మినాను",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 62,
      "lines_telugu": [
        "అతి లోభులను భిక్షమడుగ బోవుట రోఁత - తన ద్రవ్య మొకరింట దాఁచ రోఁత",
        "గుణహీనుఁడగు వాని కొలువుఁ గొల్చుట రోఁత - యొరుల పంచల క్రిందనుండ రోఁత",
        "భాగ్యవంతులతోఁడ బంతమాడుట రోఁత - గుఱిలేని బంధులఁ గూడ రోఁత",
        "ఆదాయములు లేక యప్పుదీయుట రోఁత - జార చోరులఁ గూడ చనుట రోఁత",
        "ఆదిలక్ష్మీశ! నీ బంటు నయితినయ్య - యింక నెడబాపు జన్మంబులెత్త రోఁత",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 63,
      "lines_telugu": [
        "వెఱ్ఱివానికి నేల వేదాక్షరంబులు? - మోటువానికి మంచిపాట లేల?",
        "పసులకాఁపరి కేల పరతత్త్వబోధలు? విటకాని కేటికో విష్ణుకథలు?",
        "వదరు శుంఠల కేల వ్రాఁత పుస్తకములు? - తిరుఁగు ద్రిమ్మరి కేల దేవపూజ?",
        "ద్రవ్యలోభికి నేల దాతృత్వ గుణములు? - దొంగబంటుకు మంచిసంగ తేల?",
        "క్రూరజనులకు నీమీఁద గోరి కేల? - ద్రోహి పాపాత్మునకు దయాదుఃఖ మేల?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 64,
      "lines_telugu": [
        "నాతండ్రి! నాదాత! నాయిష్టదైవమా! - నన్ను మన్నన సేయు నారసింహ!",
        "దయయుంచు నామీఁద దప్పులన్ని క్షమించు - నిగమగోచర! నాకు నీవె దిక్కు",
        "నే దురాత్ముఁడ నంచు నీ మనంబునఁ కోప - గింపఁ బోకుము స్వామి! యెంతకైన",
        "ముక్తిదాయక నీకు మ్రొక్కినందుకు నన్నుఁ - గరుణించి రక్షించు కమలనాభ!",
        "దండిదొర వంచు నీ వెంటఁ దగిలినాను - నేఁడు ప్రత్యక్షమై నన్ను నిర్వహింపు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 65,
      "lines_telugu": [
        "వేమాఱు నీకథల్‌ వినుచు నుండెడివాఁడు - పరుల ముచ్చటమీఁద భ్రాంతిపడఁడు",
        "అగణితంబుగ నిన్నుఁ బొగడ నేర్చినవాఁడు - చెడ్డమాటలు నోటఁ జెప్పఁబోఁడు",
        "ఆసక్తిచేత నిన్ననుసరించెడివాఁడు - ధనమదాంధుల వెంటఁ దగులఁబోఁడు",
        "సంతసంబున నిన్ను స్మరణఁ జేసెడివాఁడు - చెలఁగి నీచులపేరుఁ దలఁపఁబోఁడు",
        "నిన్ను నమ్మిన భక్తుండు నిశ్చయముగఁ - గోరి చిల్లరవేల్పులఁ గొల్వఁబోఁఁడు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 66,
      "lines_telugu": [
        "నే నెంత వేఁడిన నీకేల దయరాదు? - పలుమాఱు పిలిచినఁ బలుక వేమి?",
        "పలికిన నీ కున్న పద వేమి బోవు? నీ - మోమైనఁ బొడచూపవేమి నాకు?",
        "శరణుఁ జొచ్చినవాని సవరింపవలెఁ గాక - పరిహరించుట నీకు బిరుదు గాదు",
        "నీ దాసులను నీవు నిర్వహింపక యున్నఁ - బరు లెవ్వ రగుదురు పంకజాక్ష!",
        "దాత దైవంబు తల్లియుఁ దండ్రి వీవె - నమ్మియున్నాను నీ పాదనళినములను",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 67,
      "lines_telugu": [
        "వేదముల్‌ చదివెడు విప్రవర్యుండైన - రణము సాధించెడు రాజులైన",
        "వర్తక కృషికుఁడౌ వైశ్యముఖ్యుండైనఁ - బరిచరించెడు శూద్రవర్యుఁడైన",
        "మెచ్చుఖడ్గముఁ బట్టిమెఱయు మ్లేచ్ఛుండైనఁ - ప్రజల కక్కఱపడు రజకుడైన",
        "చర్మ మమ్మెడు హీన చండాలనరుఁడైన - నీ మహీతలమందు నెవ్వఁడైన",
        "నిన్నుఁ గొనియాడుచుండెనా నిశ్చయముగ - వాఁడు మోక్షాధికారి యీ వసుధలోన",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 68,
      "lines_telugu": [
        "సకలవిద్యలు నేర్చి సభ జయింపఁగవచ్చుఁ - శూరుఁడై రణమందుఁ బోరవచ్చు",
        "రాజరాజై పుట్టి రాజ్య మేలఁగవచ్చు - హేమ గోదానంబు లియ్యగవచ్చు",
        "గగనమం దున్న చుక్కల నెంచఁగావచ్చు - జీవరాశుల పేళ్లు చెప్పవచ్చు",
        "నష్టాంగయోగము లభ్యసింపఁగవచ్చు - మేఁక రీతిగ నాకు మెసవవచ్చు",
        "తామరస గర్భ! హర పురందరులకైన - నిన్ను వర్ణింపఁ దరమౌనె నీరజాక్ష!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 69,
      "lines_telugu": [
        "నరసింహ! నీవంటిదొరను సంపాదించి - సుమతి మానవుల నేఁ గొల్వఁజాల",
        "నెక్కు వైశ్వర్యంబు లియ్యలేకున్నను - బొట్టకు మాత్రము పోయరాదె?",
        "ఘనము గాదిది నీకు కరవునఁ బోషింపఁ - గష్ట మెంతటి స్వల్పకార్యమయ్య?",
        "పెట్టఁ జాలక యేల భిక్షమెత్తించెదవు - నన్ను బీదను జేసినా వదేమి?",
        "అమల! కమలాక్ష! నేనిట్లు శ్రమపడంగఁ - గన్నులకుఁ బండువై నీకుఁ గానఁబడునె?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 70,
      "lines_telugu": [
        "వనరుహనాభ! నీవంకఁ జేరితి నేను - గట్టిగా ననుఁ గావు కావు మనుచు",
        "వచ్చినందుకు వేగ వరము లియ్యకకాని - లేవఁబోయిన నిన్ను లేవనియ్యఁ",
        "గూర్చుండఁబెట్టి నీకొంగు గట్టిగఁ బట్టి - పుచ్చుకొందును జూడు భోగిశయన!",
        "యీవేళ నీ కడ్డమెవరు వచ్చినఁ గాని - వారికైనను లొంగి వడఁకఁబోను",
        "గోపగాఁడను నీవు నా గుణము తెలిసి - యిప్పుడే నన్ను రక్షించి యేలుకొమ్ము",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 71,
      "lines_telugu": [
        "ప్రహ్లాదుఁ డేపాటి పైఁడి కానుక లిచ్చె? - మదగజం బెన్నిచ్చె మౌక్తికములు?",
        "నారదుం డెన్నిచ్చె నగలు రత్నంబు? ల - హల్య నీకే యగ్రహారమిచ్చె?",
        "ఉడుత నీ కేపాటి యూడిగంబులు చేసె? - ఘనవిభీషణుఁ డేమి కట్నమిచ్చె?",
        "పంచపాండవు లేమి లంచ మిచ్చిరి నీకు? - ద్రౌపతి నీ కెంత ద్రవ్యమిచ్చె?",
        "నీకు వీరంద ఱయినట్లు నేను గాన? - యెందుకని నన్ను రక్షింప విందువదన?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 72,
      "lines_telugu": [
        "వాంఛతో బలిచక్రవర్తి దగ్గర జేరి - భిక్షమెత్తితి వేల, బిడియపడక?",
        "యడవిలో శబరి దియ్యని ఫలా లందియ్యఁ - జేతులొగ్గితి వేల, సిగ్గుపడక?",
        "వేడ్కతో వేవేగ విదురునింటికి నేఁగి - విందుఁగొంటి వదేమి, వెలితిపడక?",
        "నటుకు లల్పము కుచేలుఁడు గడించుక తేర - బొక్కసాగితి వేల, లెక్కగొనక?",
        "భక్తులకు నీవు పెట్టుట భాగ్యమౌను - వారి కాశించితివి తిండివాఁడ వగుచు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 73,
      "lines_telugu": [
        "స్తంభమం దుదయించి దానవేంద్రునిఁ ద్రుంచి - కరుణతోఁ బ్రహ్లాదుఁ గాచినావు",
        "మకరిచేఁ జిక్కి సామజము దుఃఖించంగఁ - గృపయుంచి వేగ రక్షించినావు",
        "శరణంచు నా విభీషణుఁడు నీ చాటున - వచ్చినప్పుడె లంక నిచ్చినావు",
        "ఆ కుచేలుఁడు చేరెఁడటుకు లర్పించిన - బహుసంపదల నిచ్చి పంపినావు",
        "వారివలె నన్నుఁ బోషింప వశముగాదె? - యింత వలపక్ష మేల శ్రీకాంత! నీకు?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 74,
      "lines_telugu": [
        "వ్యాసుఁడే కులమందు వాసిగా జన్మించె? - విదురుఁడే కులమందు వృద్ధిఁ బొందెఁ?",
        "గర్ణుఁడే కులమందు ఘనముగా వర్ధిల్లె? - నా వసిష్ఠుం డెందు నవతరించె?",
        "నింపుగా వాల్మీకి యే కులంబునఁ బుట్టె? - గుహుఁ డను పుణ్యుఁడే కులమువాఁడు?",
        "శ్రీశుకుఁ డెచ్చటఁ జెలఁగి జన్మించెను? - శబరి యే కులమందు జన్మమొందె?",
        "నే కులంబున వీరంద ఱెచ్చినారు? - నీ కృపాపాత్రులకు జాతినీతు లేల?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 75,
      "lines_telugu": [
        "వసుధాస్థలంబున వర్ణహీనుఁడు గాని - బహుళ దురాచారపరుఁడు గాని",
        "తడసి కాసియ్యని ధర్మశూన్యుఁడు గాని - చదువనేరని మూఢజనుఁడు గాని",
        "సకలమానవులు మెచ్చని కృతఘ్నుఁడు గాని - చూడ సొంపును లేని శుంఠ గాని",
        "అప్రతిష్ఠలకు లోనైన దీనుఁడు గాని - మొదటికే మెఱుఁగని మోటుగాని",
        "ప్రతిదినము నీదు భజనచేఁ బరఁగునట్టి - వానికే వంక లేదయ్య వచ్చు ముక్తి",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 76,
      "lines_telugu": [
        "ఇభకుంభములమీఁది కెగిరెడి సింగంబు - ముట్టునే కుఱచైన మూషికమును?",
        "నవచూతపత్రముల్‌ నమలుచున్న పికంబు - గొఱుకునే జిల్లేడుకొనలు నోట?",
        "అరవిందమకరంద మనుభవించెడి తేఁటి - పోవునే పల్లేరుపూల కడకు?",
        "లలితమైన రసాలఫలముఁ గోరెడి చిల్క - మెసవునే భ్రమత నుమ్మెత్తకాయ?",
        "నిలను నీకీర్తనలు పాడనేర్చినతఁడు - పరులకీర్తనఁ బాడునే యరసి చూడ?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 77,
      "lines_telugu": [
        "సర్వేశ! నీపాదసరసిజ ద్వయమందుఁ - జిత్త ముంపఁగలేను జెదరకుండ",
        "నీవైన దయయుంచి నిలిచి యుండెడునట్లు - చేరి నన్నిపుడేలు సేవకుఁడను",
        "వనజలోచన! నేనువట్టి మూర్ఖుఁడఁ జుమ్మి - నీ స్వరూపముఁ జూడ నేర్పు వేగ",
        "తన కుమారుల కుగ్గు తల్లి వోసినయట్లు - భక్తిమార్గంబను పాలు పోసి",
        "ప్రేమతో నన్నుఁ బోషించి పెంచుకొనుము - ఘనత కెక్కించు నీ దాసగుణములోన",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 78,
      "lines_telugu": [
        "జీమూతవర్ణ! నీ మోముతో సరిరాక - కమలారి యతికళంకమునుఁ బడసె",
        "సొగసైన నీ నేత్రయుగముతో సరిరాక - నళినబృందము నీళ్లనడుమఁ జేరెఁ",
        "గరిరాజవరద! నీగళముతో సరిరాక - పెద్దశంఖము బొబ్బపెట్టఁ దొడఁగె",
        "శ్రీపతి! నీ దివ్యరూపుతో సరి రాక - పుష్పబాణుఁడు నీకుఁ పుత్రుఁ డయ్యె",
        "నిందిరాదేవి నిన్ను మోహించి విడక - నీకుఁ పట్టమహిషి యయ్యె నిశ్చయముగ",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 79,
      "lines_telugu": [
        "హరిదాసులను నిందలాడకుండినఁ జాలు - సకలగ్రంథంబులు చదివినట్లు",
        "భిక్ష మియ్యంగఁ దప్పింపకుండినఁ జాలుఁ - జేముట్టి దానంబు చేసినట్లు",
        "మించి సజ్జనుల వంచించకుండినఁ జాలు - నింపుగా బహుమానమిచ్చినట్లు",
        "దేవాగ్రహారముల్‌ దీయకుండినఁ జాలు - గనకకంబపు గుళ్లుగట్టినట్లు",
        "ఒకరి వర్షాశనము ముంచకున్నఁ జాలుఁ - బేరుకీర్తిగ సత్రముల్‌ పెట్టినట్లు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 80,
      "lines_telugu": [
        "ఇహలోకసౌఖ్యము లిచ్చగించెద మన్న - దేహ మెప్పటికిఁ దా స్థిరత నొంద",
        "దాయుష్యమున్న పర్యంతంబు పటుతయు - నొక్కతీరున నుండ దుర్విలోన",
        "బాల్య యువత్వ దుర్బల వార్ధకము లను - మూఁటిలో మునిఁగెడి ముఱికికొంప",
        "భ్రాంతితో దీనిఁ గాపాడుద మనుకొన్నఁ - గాల మృత్యువు చేతఁ కోలుపోవు",
        "నమ్మరాదయ్య! యిది మాయనాటకంబు - జన్మమిఁక నొల్ల నన్నేలు జలజనాభ!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 81,
      "lines_telugu": [
        "వదనంబు నీనామభజన గోరుచునుండు - జిహ్వ నీ కీర్తనల్‌ సేయఁ గోరు",
        "హస్తయుగ్మంబు నిన్నర్చింపఁ గోరును - గర్ణముల్‌ నీ మీఁద కథలు గోరుఁ",
        "దనువు నీ సేవయే ఘనముగాఁ గోరును - నయనముల్‌ నీ దర్శనంబుఁ గోరు",
        "మూర్ధమ్ము నీ పదమ్ముల మ్రొక్కఁగాఁ గోరుఁ - నాత్మ నీదై యుండు నరసి చూడ",
        "స్వప్నమున నైన నేవేళ సంతతమును - బుద్ధి నీ పాదములయందుఁ బూనియుండు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 82,
      "lines_telugu": [
        "పద్మాక్ష! మమతచేఁ బరము నందెద మంచు - విఱ్ఱవీఁగుదుమయ్య వెఱ్ఱిపట్టి",
        "మాస్వతంత్రంబైన మదము గండ్లకుఁ గప్పి - మొగము పట్టదు కామమోహమునను",
        "బ్రహ్మదేవుండైనఁ బైడిదేహము గల్గఁ - జేసివేయక మమ్ముఁ జెఱిచె నతఁడు",
        "తుచ్ఛమైనటువంటి తోలెమ్ముకల తోడి - ముఱికి చెత్తలు చేర్చి మూట కట్టె",
        "నీ శరీరాలు పడిపోవుటెఱుఁగ కేము - కాముకుల మైతిమిఁక మిమ్ముఁగానలేము",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 83,
      "lines_telugu": [
        "గరుడవాహన! దివ్యకౌస్తుభాలంకార! - రవికోటితేజ! సారంగవదన!",
        "మణిగణాన్విత! హేమమకుటాభరణ! చారు - మకరకుండల! లసన్మందహాస!",
        "కాంచనాంబర! రత్నకాంచీవిభూషిత! - సురవరార్చిత! చంద్రసూర్యనయన!",
        "కమలనాభ! ముకుంద! గంగాధరస్తుత! - రాక్షసాంతక! నాగరాజశయన!",
        "పతితపావన! లక్ష్మీశ! బ్రహ్మజనక! - భక్తవత్సల! సర్వేశ! పరమపురుష!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 84,
      "lines_telugu": [
        "పలుమాఱు దశ రూపములు ధరించితి వేల? - యేకరూపముఁ బొందవేల నీవు?",
        "నయమున క్షీరాబ్ధి నడుమఁ జేరితి వేల? - రత్నకాంచన మందిరములు లేవె?",
        "పన్నగేంద్రునిమీఁదఁ బవ్వళించితి వేల? - జలతారు పట్టెమంచములు లేరె?",
        "ఱెక్కలు గల పక్షినెక్కసాగితి వేల? - గజతురంగాందోళికములు లేవె?",
        "వనజలోచన! యిటువంటివైభవములు - సొగసుగా నీకుఁ దోఁచెనో సుందరాంగ?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 85,
      "lines_telugu": [
        "తిరుపతి స్థలమందుఁ దిన్నఁగా నే నున్న - వేంకటేశుఁడు మేఁతవేయలేఁడొ?",
        "పురుషోత్తమమునకుఁ బోయినఁజాలు జ - గన్నాథుఁ డన్నంబుఁ గడపలేఁడొ?",
        "శ్రీరంగమునకు నేఁ జేరఁబోయినఁ జాలు - స్వామి గ్రాసముఁ బెట్టి సాఁకలేఁడొ?",
        "కాంచీపురములోనఁ గదిసి నేఁ గొలువున్నఁ - గరివరదుఁడు పొట్టఁ గడపలేఁడొ?",
        "యెందుఁ బోవక నేను నీ మందిరమున - నిలిచితిని నీకు నామీఁద నెనరు లేదు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 86,
      "lines_telugu": [
        "తార్క్ష్యవాహన! నీవు దండిదాత వటంచుఁ - కోరి వేడుక నిన్నుఁ గొల్వవచ్చి",
        "యర్థిమార్గమును నేననుసరించితినయ్య - లావైనఁ బదునాల్గులక్ష లైన",
        "వేషముల్‌ వేసి నావిద్యాప్రగల్భతఁ - జూపసాగితి నీకు సుందరాంగ!",
        "యానందమైన నేనడుగ వచ్చిన దెచ్చి - వాంఛఁ దీర్పుము నీలవర్ణ! వేగ",
        "నీకు నావిద్య హర్షంబుగాక యున్న - తేపతేపకు వేషముల్‌ దేను సుమ్మి",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 87,
      "lines_telugu": [
        "అమరేంద్రవినుత! నేనతి దురాత్ముఁడ నంచుఁ - గలలోన నైనను గనులఁ బడవు",
        "నీవు ప్రత్యక్షమై నిలువకుండిన మానె - దొడ్డగా నొక యుక్తి దొరకెనయ్య!",
        "గట్టికొయ్యను దెచ్చి ఘనముగా ఖండించి - నీ స్వరూపము చేసి నిలుపుకొందు",
        "ధూప దీపము లిచ్చి తులసితోఁ బూజించి - నిత్యనైవేద్యముల్‌ నేమముగను",
        "నడుపుచును నిన్నుఁ గొలిచెదనమ్మి బుద్ధి - నీ ప్రపంచంబు గలుగు నాకింతె చాలు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 88,
      "lines_telugu": [
        "భువనేశ! గోవింద! రవికోటిసంకాశ! - పక్షివాహన! భక్తపారిజాత!",
        "యంభోజభవరుద్ర జంభారిసన్నుత! - సామగానవిలోల! సారసాక్ష!",
        "వనధిగంభీర! శ్రీవత్స కౌస్తుభవక్ష! - శంఖచక్ర గదాసి శార్ఙ్గహస్త!",
        "దీనరక్షక! వాసుదేవ! దైత్యవినాశ! - నారదార్చిత! దివ్యనాగశయన!",
        "చారు నవరత్నకుండల శ్రవణయుగళ! - విబుధవందిత పాదాబ్జ! విశ్వరూప!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 89,
      "lines_telugu": [
        "నాగేంద్రశయన! నీనామమాధుర్యంబు - మూఁడుకన్నుల సాంబమూర్తి కెఱుక",
        "పంకజాతాక్ష! నీ బలపరాక్రమ మెల్ల - భారతీపతి యైన బ్రహ్మ కెఱుక",
        "మధుకైటభారి! నీ మాయాసమర్థత - వసుధలో బలిచక్రవర్తి కెఱుక",
        "పరమాత్మ! నీదగు పక్షపాతిత్వంబు - దశశతాక్షుల పురందరుని కెఱుక",
        "వీరి కెఱుకగు నీకథల్‌ వింత లెల్ల - నరుల కెఱుకన్న నెవరైన నవ్విపోరె?",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 90,
      "lines_telugu": [
        "అర్థులేమైన నిన్నడుగ వచ్చెద రంచు - క్షీరసాగరమందుఁ జేరినావు",
        "నీచుట్టు సేవకుల్‌ నిలువకుండుటకునై - భయద సర్పముమీఁదఁ బండినావు",
        "భక్తబృందము వెంటఁబడి చరించెద రంచు - నెగసి పోయెడి పక్షినెక్కినావు",
        "దాసులు నీ ద్వారమాసింపకుంటకు - మంచి యోధుల కావలుంచినావు",
        "లావు గలవాఁడ వైతి వేలాగు నేను - నిన్నుఁ జూతును నా తండ్రి నీరజాక్ష!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 91,
      "lines_telugu": [
        "నీకథల్‌ చెవులలో సోఁకుట మొదలుగాఁ - పులకాంకురము మేనఁ బుట్టువాఁడు",
        "నయమైన నీ దివ్యనామకీర్తనలోన - మగ్నుఁడై దేహంబు మఱచువాఁడు",
        "ఫాలంబుతో నీదు పాదయుగ్మమునకుఁ - బ్రేమతోఁ దండ మర్పించువాఁడు",
        "హా పుండరీకాక్ష! హా రామ! హరి! యంచు - వేడ్కతోఁ గేకలు వేయువాఁడు",
        "చిత్తకమలంబునను నిన్నుఁ జేర్చువాఁడు - నీదు లోకంబు నందుండు నీరజాక్ష!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 92,
      "lines_telugu": [
        "నిగమగోచర! నేను నీకు మెప్పగునట్లు - లెస్సగాఁ బూజింపలేను సుమ్మి",
        "నాకుఁ దోఁచిన భూషణములు పెట్టెదనన్నఁ - గౌస్తుభమణి నీకుఁ గలదు ముందె",
        "భక్ష్యభోజ్యముల నర్పణముఁ జేసెద నన్న - నీవు పెట్టితి సుధ నిర్జరులకుఁ",
        "గలిమికొలదిగఁ గానుకల నొసంగెద నన్న - భార్గవీదేవి నీ భార్యయయ్యె",
        "నన్ని గలవాఁడ వఖిల లోకాధిపతివి! - నీకు సొమ్ములు పెట్ట నేనెంతవాఁడ!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 93,
      "lines_telugu": [
        "నవ సరోజదళాక్ష! నన్నుఁ బోషించెడు - దాతవు నీవంచు ధైర్యపడితి",
        "నా మనంబున నిన్ను నమ్మినందుకుఁ తండ్రి! - మేలు నా కొనరింపు నీలదేహ!",
        "భళిభళీ! నీ యంత ప్రభువు నెక్కడఁ జూడఁ - పుడమిలో నీ పేరు పొగడవచ్చు",
        "ముందుఁ జేసిన పాపమును నశింపఁగఁ జేసి - నిర్వహింపుము నన్ను నేర్పుతోడఁ",
        "బరమ సంతోషమాయె నా ప్రాణములకు - నీ ఋణము దీర్చుకొననేర నీరజాక్ష!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 94,
      "lines_telugu": [
        "ఫణుల పుట్టల మీఁదఁ బవ్వళించిన యట్లు - పులుల గుంపునఁ జేరఁబోయిన యట్లు",
        "మకరి వర్గంబున్న మడుఁగుఁ జొచ్చినయట్లు - గంగ దాపున నిండ్లు గట్టినట్లు",
        "చెదల భూమిని చెరగు చాఁప బఱచినయట్లు - ఓటిబిందెలఁ బాల నునిచినట్లు",
        "వెఱ్ఱివానికిఁ బహువిత్త మిచ్చినయట్లు - కమ్మగుడిసె మందుఁ గాల్చినట్లు",
        "స్వామి నీ భక్తవరులు దుర్జనులతోడఁ - జెలిమిఁ జేసిన యట్లైనఁ జేటు వచ్చు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 95,
      "lines_telugu": [
        "దనుజసంహార! చక్రధర! నీకు దండంబు - లిందిరాధిప! నీకు వందనంబు",
        "పతితపావన! నీకు బహునమస్కారముల్‌ - నీరజాతదళాక్ష! నీకు శరణు",
        "వాసవార్చిత! మేఘవర్ణ! నీకు శుభంబు - మందరధర! నీకు మంగళంబు",
        "కంబుకంధర! శార్ఙ్గకర! నీకు భద్రంబు - దీనరక్షక! నీకు దిగ్విజయము",
        "సకలవైభవములు నీకు సార్వభౌమ! - నిత్యకల్యాణములు నగు నీకు నెపుడు",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 96,
      "lines_telugu": [
        "మత్స్యావతారమై మడుఁగులోపలఁ జొచ్చి - సోమకాసురుఁ ద్రుంచి చోద్యముగను",
        "దెచ్చి వేదములెల్ల మెచ్చ దేవతలెల్ల - బ్రహ్మకిచ్చితి వీవు భళి! యనంగ",
        "నా వేదముల నియ్య నాచారనిష్ఠల - ననుభవించుచు నుందు రవనిసురులు",
        "సకలపాపంబులు సమసిపోవు నటంచు - మనుజులందఱు నీదు మహిమఁ దెలిసి",
        "యుందు రరవిందనయన! నీయునికిఁ దెలియు - వారలకు వేగ మోక్షంబు వచ్చు ననఘ!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 97,
      "lines_telugu": [
        "కూర్మావతారమై కుధరంబు క్రిందను - గోర్కెతో నుండవా కొమరు మిగుల?",
        "వరాహావతారమై వనభూములను జొచ్చి - శిక్షింపవా హిరణ్యాక్షు నపుడు?",
        "నరసింహమూర్తివై నరభోజను హిరణ్య - కశిపునిఁ ద్రుంపవా కాంతి మీఱ?",
        "వామనరూపమై వసుధలో బలిచక్ర - వర్తి నణంపవా వైర ముడిగి?",
        "యిట్టి పనులెల్లఁ జేయఁగా నెవరికేని - తగునె నరసింహ! నీ కిది దగును గాక!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 98,
      "lines_telugu": [
        "లక్ష్మీశ! నీ దివ్యలక్షణ గుణముల - వినఁజాల కెప్పుడు వెఱ్ఱినైతి",
        "నావెఱ్ఱిగుణములు నయముగా ఖండించి - నన్ను రక్షింపుమో నళిననేత్ర!",
        "నిన్ను నే నమ్మితి నితరదైవముల నే - నమ్మలేదెప్పుడు నాగశయన!",
        "కాపాడినను నీవె కష్టపెట్టిన నీవె - నీ పాదకమలముల్‌ నిరత మేను",
        "నమ్మియున్నాను నీ పాదనళినభక్తి - వేగ దయచేసి రక్షింపు వేదవిద్య!",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 99,
      "lines_telugu": [
        "అమరేంద్రవినుత! నిన్ననుసరించినవారు - ముక్తిఁ బొందిరి వేగ ముదముతోడ",
        "నీ పాదపద్మముల్‌ నెఱ నమ్మియున్నాను - నాకు మోక్షంబిమ్ము నళిననేత్ర!",
        "కాచి రక్షించు నన్‌ గడతేర్చు వేగమే - నీ సేవకునిఁ జేయు నిశ్చయముగఁ",
        "గాపాడినను నీకుఁ గైంకర్యపరుఁడనై - చెలఁగి నీ పనులను జేయువాఁడ",
        "ననుచుఁ బలుమాఱు వేఁడెద నబ్జనాభ! - నాకుఁ బ్రత్యక్ష మగుము నిన్‌ నమ్మినాను",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    },
    {
      "id": 100,
      "lines_telugu": [
        "శేషప్ప యను కవిచెప్పిన పద్యముల్‌ - చెవుల కానందమై చెలఁగుచుండు",
        "నే మనుజుండైన నెలమి నీ శతకంబు - భక్తితో విన్న సత్ఫలము గలుగుఁ",
        "జెలఁగి యీ పద్యముల్‌ చేర్చి వ్రాసినవారు - కమలాక్షు కరుణను గాంతురెపుడు",
        "నింపుగాఁ బుస్తకంబెపుడుఁ బూజించిన - దురితజాలంబులు దొలఁగిపోవు",
        "నిద్ది పుణ్యాకరం బనియెపుడు జనులు - గష్టమెన్నక పఠియింపఁ గలుగు ముక్తి",
        "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!"
      ],
      "makutam_telugu": "భూషణవికాస! శ్రీధర్మపురనివాస! - దుష్టసంహార! నరసింహ దురితదూర!",
      "chandassu": "సీసము + తేటగీతి"
    }
  ]
}