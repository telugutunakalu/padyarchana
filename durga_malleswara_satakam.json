{
  "shatakam_title_telugu": "శ్రీదుర్గామల్లేశ్వర శతకము",
  "author_telugu": "చల్లా పిచ్చయ్య",
  "year": null,
  "poems": [
    {
      "id": 1,
      "lines_telugu": [
        "శ్రీమంతంబగు నీమహామహిమ వర్ధిష్ణుత్వమొక్కొక్కచో",
        "శ్రీమంతుంబొనరించె నొక్కొకని మున్ శ్రేయస్ప్వరూపమ్మునన్",
        "స్వామీ! నేఁడటె \"కోటవీరశరభ ప్రజ్ఞాబ్ధులన్\" బేర్మి దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 2,
      "lines_telugu": [
        "శ్రీమించు ల్గల నీపురి న్నలుగడన్ జేబూని ఖడ్గంబరి",
        "స్తోమమ్ము న్విదళించి భైరవ తను జ్యోతుల్ప్రదీపింపఁగా",
        "యామమ్ముల్కనిపెట్టు దిస్సమొలదీవ్యత్ఖ్సేత్రపాలుండు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 3,
      "lines_telugu": [
        "ఓమాకారము వక్రతుండమును దంతోధ్భూత కాంతిచ్ఛటల్",
        "మైమై త ద్యమునా సరస్వతుల శుంభద్రేఖఁగాన్పింపఁగా",
        "త్ప్రేమస్థానము \"సిద్ధి బుద్ధి\" పతి సేవించున్గజాస్యుండు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 4,
      "lines_telugu": [
        "చామంతీ నవమల్లికాది సుమగు చ్ఛస్వచ్ఛసౌగంధ్య మి",
        "మ్మౌమూర్తింబ్రకటించుచున్ సకలశాస్త్రామ్నాయసంధాతశో",
        "భామధ్యందినభాస్కరుండెసఁగు సుబ్రహ్మణ్యుఁడౌఁజెంత దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 5,
      "lines_telugu": [
        "ధీమాంద్యమ్ముదొలంచి సన్మకుట పంక్తిస్ఫీత ముక్తాఫల",
        "శ్రీమద్విద్రుమహేమనీలసితరొచిఃక్రాంతకాంతాస్యముల్",
        "భూమానందమొసంగ నీదరిని పొల్పుంగూర్చుగాయత్రి దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 6,
      "lines_telugu": [
        "మై మించుల్ గలవల్వ కైవిలు తలన్ భాస్వత్కిరీటంబు వీ",
        "క్షామార్గమ్మును నిల్ప నీడయు భుజాస్కంధంబులొప్పన్ గుణ",
        "గ్రామశ్రీనిథి రామచంద్రుఁడు శుభాకారుండునిన్గొల్చు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 7,
      "lines_telugu": [
        "హేమంబుంగురియించు మేనిసిరి హాయింగూర్చుచున్ సర్వదా",
        "యామోదంబు ఘటింప రామవిభు నిత్యానందరూపంబు భా",
        "మా ముంగొంగుపసిండి నినొలుచు సంపద్వల్లిగోపుత్త్రి దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 8,
      "lines_telugu": [
        "భీమాకారపరాక్రమక్రమము జూపింపం గడుం జాలియున్",
        "భూమిన్ మించినశాంతి జాలియును నెమ్మోమెత్తితెల్పన్ తధు",
        "స్వామి స్వచ్ఛయశంబు వెల్లగొడుగౌ సౌమిత్రినిన్గొల్చు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 9,
      "lines_telugu": [
        "భూమీశాకృతి భాతృభక్తి యువరూపుంగొన్న వైరాగ్యమౌ",
        "రామప్రేమసుదాబ్ధి చంద్రముఁడు ధర్మప్రాణ మౌదార్య వి",
        "ద్యామర్త్యత్యము యోగిరాడ్భరతుఁ డుద్యద్భక్తి నిన్గొల్చు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 10,
      "lines_telugu": [
        "సీమస్థానమతిక్రమించువిధదోషిన్ వార్ధిరామక్రియన్",
        "సీమస్థానమతిక్రమించువిషదో షిం దున్మి పేర్గన్న ని",
        "ర్ధూమాతిప్రతిమప్రతాపరవిశ త్రుఘ్నుండు నిన్గొల్చు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 11,
      "lines_telugu": [
        "శ్రీమద్రామకథామృతం బిల నవిచ్ఛిన్నంఉగాఁ గ్రోల్చుచున్",
        "రామధ్యాననిమగ్నతన్ మొగిఁబరబ్రహ్మమ్ముగాఁ జూచుచున్",
        "మైమౌంజీముఖచిహ్నముల్ గల హనూమంతుడు నిన్గొల్చు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 12,
      "lines_telugu": [
        "ప్రామింకుల్రతనాలపేటిజగతీ భాగ్యప్రభోదంబు తే",
        "జోమూలంబు సువర్తులాకృతిమహా స్త్సోమంబు బాహ్యాంతర",
        "వ్యామోహాగ్ర తమోనివర్తకము భా స్వన్మూర్తి నిన్గొల్చు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 13,
      "lines_telugu": [
        "వ్యోమాలంకృతినిర్మలాకృతికలా పూర్ణుండుసర్వౌషథీ",
        "భూమానందము కౌముదీనిధి భవ న్మూర్ధప్రసూనంబు నం",
        "భోజమంజూషదృగుత్పలప్రసవక ర్పూరంబునిన్గొల్చు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 14,
      "lines_telugu": [
        "భూమిప్రేమనిదానభూమి నిధిసం పూర్ణప్రమోదావహ",
        "స్థేమస్థానవదాన్యమౌళి విలసత్సిందూరమందార తే",
        "జోమీమాంస కుజుండు నిన్నుమదినెంచుంన్భక్తి యుక్తాత్మ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 15,
      "lines_telugu": [
        "సామానూనవచఃప్రదాతమిధునా శాస్యప్రయుక్తాస్యుఁడో",
        "జోమైత్రిలతికాలవాలముకలా స్ఫూర్తిస్ఫురన్మూర్తి మే",
        "ధామకందము సౌమ్యుఁడంచితుఁడు చెంతంగొల్చునిత్యంబు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 16,
      "lines_telugu": [
        "సామంజస్య గుణప్రశంస్యుఁడు సదాచార ప్రచార స్థిర",
        "క్షేమాకారుఁడు వీక్షణప్రణుదితా శేషదోషుండు ధీ",
        "సామగ్రీప్రతిపాదకుండు విబుధాచార్యుండు నిన్గొల్చు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 17,
      "lines_telugu": [
        "గోమాణిక్య కలావిశేషము వచో గుంభప్రియం భావుక",
        "శ్రీమేదః పరిపుష్టి సర్వసుకలా సిద్ధాంత ఘంటాపథ",
        "గ్రామాభ్యంతర సీమ కావ్యుఁడు శుభాకారుండు నిన్గొల్చు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 18,
      "lines_telugu": [
        "ద్యోమార్గంతరమందగామి యఘ యాదోరాశి, నిర్మగ్న చే",
        "తోమంథానము, తావకీనగళవిద్యోతప్రమేయాత్మ శో",
        "భా మూర్తి స్ఫుర, శౌరి కొల్చు నిను శుంభద్భక్తిసంయుక్తి దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 19,
      "lines_telugu": [
        "భూమీశత్వ ముఖ ప్రకృష్ట పదవీ భూయస్త్వ సంపాదనో",
        "ద్దామప్రఖ్యుఁడు రాహు భోగమకుటోద్యద్ద్యోత రత్నప్రభా",
        "స్తోమద్రావిత రోదసీ తిమిర సందోహుండు నిన్గొల్చు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 20,
      "lines_telugu": [
        "ప్రేమం దా సమసప్తకంబున సదా వీక్షించుచున్ రాహువున్",
        "సోమున్ సూర్యుని మిత్రదృష్టిఁగనుచున్ శుద్ధాంతరంగమ్ముతో",
        "క్షేమంబున్ మదిఁగోరి కేతువును నీసేవం బ్రవర్తించు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 21,
      "lines_telugu": [
        "తా మేలౌయవధూతయయ్యు మహిశాస్తన్ లోఁబరీక్షింప నే",
        "మేమో వింతలుపన్ని లంపటునియట్లే తోఁచి మూర్తిత్రయో",
        "ద్ధామప్రస్ఫుటధామమై వెలయుఁదత్తాత్రేయుఁడౌమ్రోల దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 22,
      "lines_telugu": [
        "క్షామాడంబరమున్ సృజింపఁగల దుశ్చారిత్ర దుస్త్రంత మి",
        "థ్యా మూలంబుల దుర్మతేభముల వాదస్ఫార సింహద్వనిన్",
        "బ్రామిన్కుల్వెలయించు శంకర పరివ్రాట్చంద్రుఁడీ వౌదు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 23,
      "lines_telugu": [
        "సామోధ్భూతము నాదరూపమును నౌ సంగీత రత్నాకరం",
        "బామూలంబు మథించి సత్కృతుల గేయంబౌ సుధాధార శ్రీ",
        "రామ బ్రహ్మముఁదన్పు త్యాగయ్య సదారంజిల్లు మీమ్రోల దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 24,
      "lines_telugu": [
        "సామర్థ్యంబున శృంగ శబ్ధధృతి ప్రాశస్త్యంబు బోధింపఁగా",
        "భీమంబౌ నిజ కంఠనాదమున దుర్వీరు ల్భయంబందఁగా",
        "నీముందే నివసించి నిన్నుఁ గొలుచు న్నిర్ణిద్రుడౌ నంది దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 25,
      "lines_telugu": [
        "బూమేల్వన్నెడు చెట్టరక్కసులు వాపోవంగ గర్జిల్లుచున్",
        "బాముల్వెట్టెడు కిల్బిషేభవితతిం బాదాహతిన్ వ్రచ్చుచున్",
        "నేమంబొప్పఁగ సింహవాహనము నిన్నిత్యమ్ము సేవించు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 26,
      "lines_telugu": [
        "ఐమాకారము దుర్గయందుఁగల యయ్యష్టాక్షరీ సారమున్",
        "భా మల్లేశపంబున న్వెలయు త త్పంచాక్షరీ సారమున్",
        "దామేకత్వముఁజెంది యిక్కలిని భక్తత్రాణముంబూనె దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 27,
      "lines_telugu": [
        "నీమస్తంబువలెన్ జడల్ గలతలల్ నెమ్మేన భస్మం బెదన్",
        "నీమంత్రంబుసతంబు నిండుకొనఁ బూంకి న్నీ సమక్షంబునన్",
        "గోమౌమూతుల శృంగిభృంగిరిటి ముఖ్యుల్కొల్తు రెల్లప్డు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 28,
      "lines_telugu": [
        "నీమ్రోయించెడుఢక్క కారణముగా నిష్పన్నమై సర్వదా",
        "స్వామిత్వప్రతిపాదకత్వమునకౌ శబ్దప్రధానమ్మునై",
        "నీమూలస్థితిఁదెల్పు వ్యాకరణము న్నిందెల్పు నిత్యంబు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 29,
      "lines_telugu": [
        "నేమం బొప్పఁగఁ చండశాసనమున న్నీరేజ జాండంబులన్",
        "సామర్థ్యంబున మంచిచెడ్డలను విశ్వాసోక్తి బోధించుచున్",
        "నీ మహాత్మ్యము దెల్పుశిక్షయును బూన్కి న్విశ్వసంరక్ష దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 30,
      "lines_telugu": [
        "ధూమంబెచ్చట నగ్నియచ్చటను సూక్తుల్చూపికార్యాత్మకం",
        "బౌ మాయా శబలంబు విశ్వమున ముఖ్యంబౌ నుపాదాన మీ",
        "వే ముమ్మాటికటంచుఁ దర్కమును నెంతేఁదెల్పు సర్వత్ర దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 31,
      "lines_telugu": [
        "భూమింజేసిన యజ్ఞసాధనము రూపున్ వీడినన్ సంస్కృతిన్",
        "దీమంబైన యపూర్వమే ననుచు నందించున్ ఫలంబంచు వా",
        "క్సామర్థ్యంబును జూపుఁగర్మవిధి విశ్వాసంబు మీమాంస దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 32,
      "lines_telugu": [
        "లోమాటైన యథార్ధతత్త్వముననౌ లోతుల్ ప్రభోదించుచున్",
        "సామోదంబుగ సర్వశబ్దముల నీయందే సమర్పించి నీ",
        "ప్రామాణ్యంబు దృఢంబుఁజేయు భువినెప్పాటన్ నిరుక్తంబు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 33,
      "lines_telugu": [
        "ఆమూలాగ్రము సర్వశాఖలను నిత్యాచారసంపత్తి న",
        "య్యైమార్గంబుల నిల్పుపొంటె విధులన్ వ్యాపింపఁగాఁజేసి ది",
        "వ్యామోదంబగు కల్పకల్పకము నీ యాహ్లాదమౌఁగాదె దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 34,
      "lines_telugu": [
        "శ్రీమించు ల్కల నిల్వుటద్దమున మూర్తిస్ఫూర్తులట్టుల్ జగ",
        "ద్వ్యామిశ్రంబగు జీవికర్మము గ్రహ వ్యావృత్తి బోధించుచున్",
        "నీమన్కిందగు జ్యౌతిషంబు తెలుపున్ నీసాక్షిభావంబు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 35,
      "lines_telugu": [
        "నేమంబొప్పఁగమాత్రలున్ గురువులున్నిందగన్ గణమ్ముల్ మహా",
        "శ్రీమాన్యంబులువృత్తముల్ వెలయఁగాఁద్రిష్టుమ్ముఖమ్ముల్ సదా",
        "ధీమల్లిన్విరియుంచు ఛందమును వర్ధిష్ణుత్వ సంపాది దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 36,
      "lines_telugu": [
        "భూమిన్ ద్యోతలమందునం జెలగు జీవుల్ పుట్టుటల్ పుట్టితా",
        "మే మాద్రింజరింయింపఁగా వలయునో, యేజీవికాహారమె",
        "ట్లోమేలోధులెట్లొ సర్వమును దెల్పున్ ఋక్కునీయూర్పు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 37,
      "lines_telugu": [
        "ద్యోమేది న్యనుబంధముందెలుపు విధ్యుక్తాధ్వరశ్రేణి సు",
        "త్రామాదుల్ తవియంగఁ జేయునది కర్మ బ్రహ్మరూపంబుగా",
        "నామంత్రించు యజుస్సుసూక్ష్మముశిరంబశ్రాంతమున్నిన్ను దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 38,
      "lines_telugu": [
        "భూమాశ్చర్యకరంబులై తగి నభో భూభాగమున్నిండి సం",
        "ధామూలమ్ముల నస్త్రశస్త్రముల మంత్రస్వీయశక్తిన్ ఖల",
        "స్తోమమ్మాపు నధర్వవేదమును నిన్ ధ్యానించు మోదించు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 39,
      "lines_telugu": [
        "పాముల్ జంతులు బాలకుల్ తనియ శ్రావ్యంబైన నీరూపు వీ",
        "ణా మధ్యంబుమ@<దంత్రులందిరుగురాణంజూపిచొక్కించుచున్",
        "సామంబెప్డును నీమహామహిమ విశ్వాసాత్మఁగీర్తించు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 40,
      "lines_telugu": [
        "సోముండై జనదృక్చకోరికలమెచ్చుల్ కోరికల్ దీర్చుచున్",
        "వేమా`రున్ దృఢభక్తిలోదలఁచునీవిశ్వాత్మమాహాత్మ్యమున్",
        "సామోక్తింగొనియాడు నిత్యమును పుచ్చాకోటయాఖ్యుండు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 41,
      "lines_telugu": [
        "భూమిన్ జీవుల జీవితంబును సతంబున్ బూతముంజేయు నౌ",
        "గోమూర్తుల్ కపిలాకృతుల్ వలయుకోర్కుల్గూర్పఁ బోషించుచున్",
        "శ్రీమాల్యంబులగొల్చుచుంద్రు మువురుంజిత్తమ్ములుప్పొంగ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 42,
      "lines_telugu": [
        "నీమెచ్చందగు వారలందనుపుచున్ నిన్ బూలఁబూజించుచున్",
        "నీమీదంగల కబ్బముల్ నలుగడన్ నిండించుచుంద్రచ్చుచున్",
        "నీమంత్రంబు జపింతు రీమువురుబూన్కిన్ సర్వకాలంబు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 43,
      "lines_telugu": [
        "నీమూలంబుననే సమస్తజగముల్ నిర్ణిద్రతం గాంచుటల్",
        "నీమాహాత్మ్యమె పండువెన్నెలవలెన్ నీరంధ్రమైనిండుటల్",
        "నీమించే జగమౌటలీమువురు లో నేర్పప్ప భావింత్రు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 44,
      "lines_telugu": [
        "బాముల్వేలకొలంది యెత్తి భువిసంపాదించుకొన్నట్టి మే",
        "లౌ మానుష్యఫలంబునిన్ దెలియుటేయంచున్ సదాయెంచుచున్",
        "ప్రామాణ్యంబునఁ గొల్చుచుంద్రు మువురున్ బాహ్యాంతరావృత్తి దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 45,
      "lines_telugu": [
        "సామేనై యలకోటయాఖ్యునకు భాషాదేవియు న్మెచ్చనౌ",
        "శ్రీ మేధానిధియై గుణప్రతతికిం జెల్వొందులేఁదీవెయై",
        "రామారత్నము కొల్చు నిన్ కనకదుర్గాంబా యశఃపేటి దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 46,
      "lines_telugu": [
        "శ్రీమంతంబగు బేతపూడి కులవర్ధిం జంద్రుఁడై ధీబల",
        "స్థేమాకారము నామముందలఁచి దుశ్చిత్తుల్భయంబంద నీ",
        "స్వామిత్వమ్ము గణించు వీరశరభ ప్రఖ్యుండు నిత్యంబు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 47,
      "lines_telugu": [
        "నీమూర్తింగనిదోయి గప్పురముగా నీపాదసంస్పర్శమున్",
        "మైమీదన్ హరిచందనమ్ముగను నామమ్మున్ మరందమ్ముగా",
        "నీమూవుర్తలపోయుచుందు రెద హాయిన్ నిత్యమున్ భక్తి దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 48,
      "lines_telugu": [
        "నేమంబొప్పఁగ వేదరూపముననౌ నీశాసనంబందు నీ",
        "వేమార్గంబులఁ జూపినావొయటహాయింగాంచుచున్నిత్యమున్",
        "వేమాఱుంగనుచుందురీమువురు భావిం త్రోలి సేవింత్రు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 49,
      "lines_telugu": [
        "తామార్జించిన సంపదందెలిసి శ్రద్ధాళుల్ గుణాంభోనిధుల్",
        "భూమానందము నీయనుగ్రహము సంపూర్ణమ్ముగా ధనధ",
        "ర్మామేయముగ కోటవీరశరభ ప్రాజ్ఞుల్ సమర్పింత్రు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 50,
      "lines_telugu": [
        "శ్రీమద్వ్యాసకృతోపదేశమున వర్ధిష్ణుండుగాండీవిమె",
        "ప్పౌమాహేంద్రగిరిం దపంబునను గయ్యమ్మందుమెప్పించినీ",
        "ధామమ్మున్ నిజనామధేయమున సార్ధంబౌనటు ల్సల్పె దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 51,
      "lines_telugu": [
        "ఏమేనింబొనరించు నీచముల మాయించున్ మహౌదార్యమున్",
        "కామించున్ జెడుతిండి దుర్లభములెక్కాలంబుఁజింతించు సీ",
        "యేమీ చిత్రము చిత్రముంగొలుపు క్షుత్తృష్ణల్గ్ దయాసాంద్ర దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 52,
      "lines_telugu": [
        "భూమింగల్గినజీవికెప్డు దివిషద్భోగమ్మువై, వారికిన్",
        "భూమిశ్రీపయిబుద్ధి, గొల్పుచు జరం బూర్ణాత్మయై యింద్రియ",
        "గ్రామమ్మున్ సురియించుఁగామ మకటారాదయ్యెనిన్గొల్వ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 53,
      "lines_telugu": [
        "పాముంబోలుచు బుస్సఁగొట్టుబులిఠేవన్ బిట్టుగాండ్రిల్లుసం",
        "గ్రామక్షోణి విహారమున్ సలుపు యుక్తాయుక్తశూన్యంబు హిం",
        "సామేయంబగుఁగానిక్రోధ మతిదుష్టం బెన్నదింతైన దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 54,
      "lines_telugu": [
        "సామర్ధ్యంబు దలంపదింతయిన విశ్వాసంబుపోకార్చు హే",
        "లామందస్మిత ధైర్యసాహసికతా లజ్జాభిమానాదులన్",
        "సీమాంతమ్ముగ గెంటు లోభమది యిస్సీరాదు నిన్గొల్వ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 55,
      "lines_telugu": [
        "భామా పుత్త్రగృహాదులే భవముఁదేపంబోలి దాటించు నం",
        "చేమోకల్పన లల్లిబిల్లిగఁ గడున్ సృష్టించుఁ గష్టంపడున్",
        "నీమాయంచును భేదమెంచు వలపేనిన్ రాదు నిన్గొల్వ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 56,
      "lines_telugu": [
        "సాముంజేయును మైకముంగొనును హేషల్ సల్పు ఘూర్ణిల్లుమే",
        "ల్గీముం గానదు కన్నులుండియునుభుక్తిం దృప్తికింగాదు క్రిం",
        "దై మృత్పిండముఁబోలుఁగాని మద మహా రాదు నిన్గొల్వ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 57,
      "lines_telugu": [
        "ఏమాత్రంబు సహింపలే దొకనిమే లెప్డున్ వివాదించు లో",
        "లోమూర్ఖత్వము వెల్లడించుఁబొరిమేల్కొల్పున్ బగన్ సర్వదా",
        "యామాత్సర్యము నిన్నుఁగొల్చుటకుఁగాదయ్యా! దయామేయ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 58,
      "lines_telugu": [
        "శ్రీమించు ల్నిధులెన్నియేని వెలయుం జెల్వొంది దివ్యౌషధీ",
        "స్తోమంబు న్నెలకొల్పిగంధవతియై శోభిల్లి భూతత్త్వమున్",
        "నీమేనేయగునయ్య దర్శనహృతానే కాఘ సర్వజ్ఞ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 59,
      "lines_telugu": [
        "భూమాకారము భూమికారణము సంపూర్ణాయురారోగ్య సు",
        "శ్రీ మూలంబు శుచి ప్రవర్తకమునౌ సృష్ట్యాదితత్త్వంబు జి",
        "హ్వామోఘంబుత్వదీయమూర్తియగుఁగా సామోదసంస్తుత్య దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 60,
      "lines_telugu": [
        "శ్రీమెప్పుల్ విరియించు యజ్ఞహుతమున్ శీఘ్రంబ జేజేలకున్",
        "బ్రేమంజేర్చుచు జాఠరాంతమునం బ్రేరేచు నయ్యగ్నియున్",
        "నీమేనే యగునయ్య నిర్మల యశో నీరంధ్రభూత్యంగ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 61,
      "lines_telugu": [
        "ద్యోమార్గంబునఁబట్టువందివెలిలో నుత్సాహముం గూర్చుచున్",
        "సామోదమ్ముగ స్పర్శసౌఖ్యమిడి యత్యానందముంగూర్చుతా",
        "నీమేనే యగునయ్య వాయువును వాణీగేయ సుధ్యేయ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 62,
      "lines_telugu": [
        "పై మై వీడిన సర్వజీవతతి యప్రత్యక్షసంస్కారముల్",
        "లోమైజేర్చుచువాయువృష్టిముఖతన్ లోకంబులన్ జొన్పుమిన్",
        "నీమేనేయగుగాదె గాంగలహరీ నీర్యజ్జటాజూట దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 63,
      "lines_telugu": [
        "సామర్ధ్యంబున నర్ధవంతుఁడగుచున్ జాతాత్మయై పండితుం",
        "డై మేఘాభశిరోజుఁడై హుతవాహుం బ్రార్థించునయ్యజ్వయున్",
        "నీమేనే యగుఁగాదె యెన్నఁగ భవానీనాధ సమ్మోద దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 64,
      "lines_telugu": [
        "చీమంబోలుచుఁ గూడఁబెట్టిన మహాశ్రేయస్సులన్ దుర్లభం",
        "బౌమానుష్యముఁ జెందియుంగడఁగి నిత్యానిత్య విజ్ఞాన ల",
        "క్ష్మీ మర్యాద నతిక్రమించునెడ్ దూషింపంబడున్ బిట్టు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 65,
      "lines_telugu": [
        "ఆముల్లోకములందు నాచరణమే యాత్మస్వరూపంబుగా",
        "లోమై స్త్రీపురుషుల్ కనుంగొనఁగనై లోకంబుల న్నిల్పుత",
        "త్క్షేమాకారము ధర్మ మీజగతి శాసించుం ద్విదీయాజ్ఞ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 66,
      "lines_telugu": [
        "కామంబర్థము ధర్మయుక్తమగుచోఁ గల్పద్రుమంబేయగున్",
        "కామంబర్హము నేకమైన జగముల్ కాలాహి వాతం బడున్",
        "ధీమేదో బలయుక్తి దీనినెఱుఁగం దీఱుంబశుత్వంబు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 67,
      "lines_telugu": [
        "నోముల్ నోమి కృశించి కష్టపడి యెన్నోపాట్లపాలై శుభ",
        "శ్రీమేల్కొల్పుచు నేలుకోఁగల మహాప్రేమ స్వరూపంబు జి",
        "హ్వామాధుర్యము కన్నతల్లి కెనయౌనా? స్వర్గమున్ భర్గ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 68,
      "lines_telugu": [
        "క్షేమంబుం గలిగించు నోషధివలెం జేతఃప్రమోదావహం",
        "బౌ మోచాఫలమైన పల్కుబడి సత్యంబుం బ్రహోదించుచున్",
        "నీమేనేయగుఁ గన్నతండ్రి శ్రుతిని ర్ణిద్రాత్మ విజ్ఞాన దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 69,
      "lines_telugu": [
        "తాముప్పూటలబుద్ధికిం దగిన చందానం బ్రబోదించుచున్",
        "ప్రేమన్ వృద్ధికివచ్చు పద్ధతుల రూపింపన్ గురుండౌ గురు",
        "స్వామిన్ శిష్యుఁడునిన్నుఁగాఁదలపఁడా శ్చర్యంబగున్ నేఁడు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 70,
      "lines_telugu": [
        "ప్రేమన్ వెల్లడిజేయుచున్ సెలవులన్ బెల్లుబ్బుపాల్నుర్వులన్",
        "మోముంజేరిచి తల్లి పాలపొదుగున్ ముద్దైన లేలేఁగ పా",
        "లౌ మేల్పాలును విల్చువాడు మనుజుండౌనా మహాదేవ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 71,
      "lines_telugu": [
        "శ్రీమేదఃపరిపుష్టిఁ గూర్పఁగల సు క్షీరంబులం గ్రోల్చుచున్",
        "భూమిన్ దున్నఁగభూరిభారముమెడన్ మోయన్ సమర్థంబులై",
        "సోమస్వచ్ఛములైన వత్సముల నిచ్చుం గాదె గోమాత దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 72,
      "lines_telugu": [
        "మైమైరాయుచుఁ గర్నపుచ్ఛముల స మ్యక్ప్రీతిమై త్రిప్పుచున్",
        "గోమైపయ్యెర నీ రెలుంగులిడునొ క్కుల్ బీటిమేఁతన్ మొగిన్",
        "రోమంధం బొనరించు గోచయము దృగ్రూపంబురూపించు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 73,
      "lines_telugu": [
        "ఈముల్లోకములందు నెన్నఁగనుగోవే జీవరత్నంబు గో",
        "వే మందారము గోవె మేలుసిరి గోవే భూమి సర్వస్వమం",
        "చే ముమ్మాఱువచింతుగట్తిగను మ్రోయింతున్ యశోఢక్క దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 74,
      "lines_telugu": [
        "ఆమంత్రించిన యంతభక్తిని హవిష్యంబున్ లసత్షడ్రస",
        "శ్రీ మిశ్రంబగు భోజనమ్ముల నవిచ్ఛిన్నంబుగా మున్ను వి",
        "శ్వామిత్రుంగృత వీర్యపుత్రు గని చేయన్లేదె సాశ్చర్యు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 75,
      "lines_telugu": [
        "కామంబుల్ సఫలంబులన్ సలుపు తోకల్ పోల్చుప్రాధాన్యపుం",
        "బ్రామాణ్య<బెఱిగించు శృంగములు నొప్పన్ నాల్గుపాదంబులన్",
        "భూమిందిర్గెడు ధర్మదేవతలుకావో గోవులెన్నంగ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 76,
      "lines_telugu": [
        "గోమూత్రంబు సమస్తపాపమయముల్ కుష్ఠాదులంబాచు మా",
        "యామేయంబు భయంబు గోమయము మాయంజేయు గోధూళి ధూ",
        "ళీ మిథ్యాంబుదపంక్తిమారుతముమౌళి ప్రక్కలాపేందు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 77,
      "lines_telugu": [
        "సామోదంబగు గోఘృతంబొసఁగుదీ ర్ఘాయుష్యమున్ సారమున్",
        "భూమంబుం బొనరించుఁబాలుదధి సంపూర్ణప్రసాదత్వమున్",
        "ధామంబున్ సమకూర్చుసత్కవిగవీ తౌర్యత్రికస్తుత్య దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 78,
      "lines_telugu": [
        "తామంద ల్పొనరించి గోవుల నమం దానంద సాంద్రాత్ముఁడై",
        "నేమంబొప్పఁగమేత నీరు తఱులన్ నిండించుచున్ గాలి రా",
        "నౌమేరన్ విడియించుచుంగను దయా స్యందుండె ధన్యుండు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 79,
      "lines_telugu": [
        "మామేల్మేఁతలకున్కిపట్టులు గదమ్మ బీళ్ళు వేల్సెసి ర",
        "మ్మా! మార్తుల్ వినఁజెప్పఁజాలముగదమ్మ దిక్కు నీవేగద",
        "మ్మా! మొఱ్ఱన్ వినుమన్న భావమునునంభారావముల్ తెల్పు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 80,
      "lines_telugu": [
        "తమున్నర్జునుఁడై వధంబునకు శద్ధంగొన్న యశ్త్రంబు వి",
        "ల్గా మాంసంబును బెట్టి సాహసికతం గన్నిచ్చి కన్నప్పయై",
        "నీమెచ్చుంగొని కాలహస్తినిలఁడే నీమ్రోలఁ దిన్నండు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 81,
      "lines_telugu": [
        "ఏమీయంచును నెల్లరబ్రపడఁ పైకేతెంచు వైవస్వతున్",
        "వామాంఘ్రింబడఁదన్ని యేలుకొనవేబాలున్ మృకండూద్భవున్",
        "నామప్రీణిత సర్వలోక! సహజానందా! దయాకంద! దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 82,
      "lines_telugu": [
        "చామంతుల్ విరిమల్లె బిల్వములు లక్షల్ కోట్లు పూఁదోఁటలన్",
        "సామీచీన్యముగాఁగఁ గూర్చుకొని స్వచ్ఛంబైన డెందాన నీ",
        "నామంబుంబ్రణవంబునుంగలిపి రాణన్ భక్తిఁబూజింత్రు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 83,
      "lines_telugu": [
        "తామిస్రంబునఁ గూలనీయదు శుభస్థానంబునన్నిల్పు సు",
        "శ్రీమేల్కొల్పుందల్చు భూతభయమున్ శీఘ్రంబుభక్తిప్రసూ",
        "నామోదంబున గండుతేఁటియగు రుద్రాక్షంబు భద్రాక్ష దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 84,
      "lines_telugu": [
        "నీమూర్థమునఁ బొల్చుచంద్రరుచియై నీర్యజ్జటాజూటగం",
        "గా మోఘాంబుఝరిప్రకాశ మయి భద్రాయుః కుమారాత్మతే",
        "జో మూలంబగు భస్మమెన్నఁదరమా శుద్ధాంతరంగస్థ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 85,
      "lines_telugu": [
        "ఆమోక్షంబను సౌధమెక్కుటకు నగ్ర్యంబైన సోపాన మా",
        "యీమూర్తుల్ కనుదోయిఁదోఁచునవి నీవేయంచు బోధించుఁజూ",
        "నీమంత్రంబు చరాచరప్రకట జన్మిస్తోమజప్యంబు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 86,
      "lines_telugu": [
        "మ్హూమిన్ మర్త్యుని నెన్నుచో రసనయేమో పల్కబిట్టుల్కు నీ",
        "దౌ మాహాత్మ్యము నెన్నఁబూన్కొన సహస్రాకారముల్ పూనుమే",
        "మే మేమే యని శబ్దముల్ తమకుతామే సన్నిధింజేయు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 87,
      "lines_telugu": [
        "లేమిన్లేమిఁబొనర్పఁగఁ గలుగు కల్మిన్నీసఖుంబోలి సు",
        "త్రాముండోయన భూరిభోగములఁ బూర్ణత్వమ్మునంగ్రాలినన్",
        "నీమూర్తిన్ వెలిలోనఁజూడనియెడన్ నిన్ జేరఁగాలేఁడు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 88,
      "lines_telugu": [
        "భూమీధ్రమ్ము లగల్పజాలిన భుజాపుష్టి న్మరుత్సూనుఁడే",
        "యఒ మార్తాండునిరేవశాత్రవులఁ దైక్ష్య్ణంబుం బ్రదర్శించినన్",
        "భీముండేయయిన న్రణమ్మునను నిన్ సేవింపకెట్లొప్పు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 89,
      "lines_telugu": [
        "ఏమున్ సల్పిన కర్మమేతనువు నాకెచ్చోటఁజేకూర్చినన్",
        "స్వామీ నాకట ఱెప్పపాటయిన నన్యభ్రాంతికింగాక నీ",
        "నామమ్మున్ స్మృతినిల్వఁజేయఁగదె చిన్నాళీకమత్తాళి దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 90,
      "lines_telugu": [
        "సౌమాంగల్యము పట్టుగొమ్మ సుకలాసంపల్లతాకేళికా",
        "రామశ్రీ జగతీత్రయీస్థిత సతీరత్నప్రకాశంబు పూ",
        "జా మూలంబుహరిద్రమాంగళిక సంస్థానం బనూనంబు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 91,
      "lines_telugu": [
        "శ్రీమంతంబు పతివ్రతాస్యతిలక శ్రీసంధ్యారాగ ప్రవా",
        "ళామేయారుణిమప్రకృష్టము హరిద్రాంతస్సముద్భూత ము",
        "ద్దామప్రఖ్యము కుంకుమమ్ము సకలాంతర్యామిచిత్సాక్షి దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 92,
      "lines_telugu": [
        "ఏమోత్రవ్వుకొనున్ గతంబులను ముందింతైనఁజింతింపఁడా",
        "పై మిన్ముట్టునొకప్డురిత్తగను డోలాందోళితాంతస్థ్సితిన్",
        "నీమన్కిన్గనుటెట్లు నిన్ దలఁచుపూన్కిన్నిల్చుటెట్లౌను దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 93,
      "lines_telugu": [
        "తామేల్పట్టుననున్న యప్పుడనుభూతంబైన దానిన్ జగ",
        "త్క్షేమమ్ముం బొనరించుపొంటె సలుపంజెల్లున్ విచారింప నే",
        "నే మేధానిధినన్న గర్వమగునేని న్నిల్వదాపట్టు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 94,
      "lines_telugu": [
        "ఏమంచున్ వచియింపఁజెల్లునకటా యీయింద్రియాభోగముల్",
        "చీమల్ దోమలుగూడఁ బాలుగొను నిస్సీలెస్సలోనెంచి తా",
        "నీమెట్టెక్కునుపాయమెల్లపుడు నన్వేషింపనౌఁగాదె దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 95,
      "lines_telugu": [
        "భూముఖ్యంబులఁ పంచభూతములనౌ మూర్తింగనంజాలుకన్",
        "నీమూర్తింగనుటెట్లు దివ్యమును దండ్రీ! దివ్యమౌనీంద్రులే",
        "లోమైజ్ఞానమయమ్ము నేత్రమున నాలోచించకన్గొంద్రు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 96,
      "lines_telugu": [
        "నేమస్మిన్ వపుష స్సతీహృది ఫణి నేతానిశశ్శేఖరే",
        "భీమం యస్య పురత్రయప్రహరణం భిల్లో స్త్రదాసేచ యో",
        "నౌమిస్వాత్మని మల్లికార్జునమహంత మ్మండ్రు జేజేలు దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 97,
      "lines_telugu": [
        "ప్రామంజేయవె బత్తి నీపయిని బాబా పత్తిరింబూల నే",
        "నీమైజల్లెద నిల్కడన్నిలుపవే నెమ్మిన్ సతంబున్ మదిన్",
        "నీముందే నెలకొందునంచు గొలుతు ర్నిన్నాంధ్రులాసక్తి దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 98,
      "lines_telugu": [
        "లేమింబాపఁగదమ్మ తల్లి గుణమల్లి సూనసౌగంధ్య స",
        "ర్వామోదప్రద పాదపద్మ నవరత్నామేయ కాంతిస్ఫుర",
        "శ్రీమహేంద్ర ధనుస్స్మృతిప్రద సురశ్రేణీకిరీటౌఘ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 99,
      "lines_telugu": [
        "లేమింబాపఁగదయ్య తండ్రి! గుణలాలిత్యాత్మసాహిత్య వి",
        "ద్యామాధుర్య మధుద్రవోపహితహృద్యద్దివ్య సంగీత గో",
        "ష్ఠీ మాంజిష్ఠ నిధీశ సౌహృదకలాచ్ఛిన్నాయసంఛన్న దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 100,
      "lines_telugu": [
        "నామొఱ్ఱన్వినుమమ్మ తల్లి! నిజకంఠ ప్రోత్థసప్తస్వర",
        "గ్రామప్రస్ఫుటమూర్ఛనా గతిలయగ్రాహిస్వమాణిక్య వీ",
        "ణా మోఘస్వరమాధురీచలదనంతానంతతానాంత దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 101,
      "lines_telugu": [
        "నామొఱ్ఱన్వినుమయ్య తండ్రి! భువనానందాను సంధాన వా",
        "చా మోచాఫలశర్కరా మధురసా స్వాదితప్రతుష్టామర",
        "స్వామిధ్యేయపదారవిందయుగ సేవామ్రనందీశ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 102,
      "lines_telugu": [
        "నీమాహాత్మ్యమెఱుంగ శక్యమె సదానిద్రాళుకుక్షింభర",
        "వ్యామోహాంధ నిరర్థమత్తక్షల దుర్వ్యాసంగ గర్విష్ఠ చిం",
        "తామగ్నాధమ నాస్తిక ప్రతతికిన్ దారాపైస్తుత్య దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 103,
      "lines_telugu": [
        "నీమాహాత్మ్య మెఱుంగశక్యము సదానిర్ణిద్ర నిస్తంద్ర దీ",
        "క్షామేధా మహితాశయ ప్రముదితస్వాంతప్రబోధోదయా",
        "వ్యామోహాత్మ దయావిధేయులకు విద్యాశౌర్యధౌరేయ దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 104,
      "lines_telugu": [
        "నామీదన్నెనరుంపుమమ్మ సమఖండప్రాజ్యసామ్రాజ్య శా",
        "స్త్రామేయ ప్రతిభాంఫురాసుకవితా సామ్రాజ్య సంపత్ప్రదా",
        "నామోఘాశయహృత్కుశేశయదయా న్యాసా! మహోల్లాస దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 105,
      "lines_telugu": [
        "నామీదన్నెనరుంపుమయ్య! శివ! యన్న ప్రాణ చిత్తాది మూ",
        "ర్తా ముర్తాంతర పంచకోశవిషయోపాత్తేశ జీవత్వ స",
        "త్తా మాత్రాత్మ సుఖానుభూతి విలస ద్ధన్యత్వ సంపన్న దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 106,
      "lines_telugu": [
        "శ్యామ శ్రీభ్రమరాంబ! గౌరి! శివ! కూష్మాండేశ్వరీ! చంద్రఘం",
        "టా! మాహేశ్వరి! సిద్ధధాత్రి! యుమ! కాత్యాయన్యభిఖ్యాంబ! లీ",
        "లామాధ్వీక! మహాసరస్వతీ! మాహాలక్ష్మీ! మహాకాళి! దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 107,
      "lines_telugu": [
        "భ్రూమధ్యస్థ! చరారచస్థ! భవ! శంభూ! స్తంభితేంద్రావలే",
        "పా! చాపాయుతమేరుభూమిధర! యష్టైశ్వర్య! దివ్యోదయా",
        "ప్రామాణైక్య సులభ్య! భక్తజనతా వాసాగ్రమందార దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    },
    {
      "id": 108,
      "lines_telugu": [
        "గోమంతంబును సారవంతమునునౌ గోదావరీ కృష్ణవే",
        "ణీ మధ్యంబున యందు దుర్గపురి వాణీగేయ సుధ్యేయ ది",
        "వ్యామేయాలయఁ గోటవీరశరభ ప్రస్తుత్య నెక్కొంటి దు",
        "ర్గామల్లేశ్వర సర్వదేవ పరివారా! హారహీరాకృతీ!"
      ],
      "chandassu": "శా.",
      "makutam_telugu": "ర్గామల్లేశ్వర సర్వదేవ పరివారా! హారహీరాకృతీ!"
    }
  ]
}
