{
  "shatakam_title_telugu": "లావణ్య(సీమ)శతకము",
  "author_telugu": "పోలిపెద్ది వేంకటరాయకవి",
  "year": null,
  "poems": [
    {
      "id": 1,
      "lines_telugu": [
        "శ్రీమదఖండలక్ష్మీప్రసన్నుడు మాక-",
        "రాట్కులాంబోధికైరవహితుండు",
        "సరసుడౌ వేంకటపెరుమాళ్ల రాజేంద్రు-",
        "డొకనాడు కొలువు కూర్చుండి నన్ను",
        "గని పోలిపెద్దివేంకటరాయసుకవీంద్ర",
        "రమ్మని ప్రేమమీరంగ పురుష-",
        "విరహంబు శ్రీహరిస్మరణశృంగారంబు-",
        "గను చమత్కృతిశతకం బొనర్పు-",
        "మనిన శారద నేకదంతుని నుతించి",
        "నే రచించెద పద్యముల్ నేర్చినటుల",
        "నీదు కృపలేక కృతి సేయ నెవరికైన",
        "వశమె శ్రీరామరామ లావణ్యసీమ."
      ],
      "makutam_telugu": "శ్రీరామరామ లావణ్యసీమ.",
      "Chandassu": "సీసపద్యము"
    },
    {
      "id": 2,
      "lines_telugu": [
        "ముందు సత్కవిబృందములలోకి వాల్మీకి",
        "నఖిలపౌరాణికాఖ్యాసు వ్యాసు-",
        "నతిమూఢజనుల కద్భుతనీతి భవభూతి",
        "మహనియ్యకావ్యనిర్మాణు బాణు-",
        "నసమానశబ్దశాస్త్రసముద్రు శివభద్రు",
        "కవిరాజితవిలాసు కాళిదాసు",
        "భవఘోరతిమిరప్రభారవి భారవి",
        "సురుచిరసద్గుణస్తోము భీము-",
        "ననుదినంబును భక్తితో నభినుతించి",
        "సకలజనములు విని సంతసమున జెలగ",
        "సీసశతకం బొనర్చెద చిత్తగింప",
        "వలయు శ్రీరామరామ లావణ్యసీమ."
      ],
      "makutam_telugu": "శ్రీరామరామ లావణ్యసీమ.",
      "Chandassu": "సీసపద్యము"
    },
    {
      "id": 3,
      "lines_telugu": [
        "జనకాత్మజాసుహృద్వనజాతసారంగ",
        "సారంగధరకంఠసన్నిభాంగ",
        "యంగజానేకసమంచితసుకుమార",
        "సుకుమారజననిసంస్తుతపదాబ్జ",
        "యబ్జబాంధవసత్కులాబ్ధిసంభవచంద్ర",
        "చంద్రశోభితదివ్యచారుగంధ",
        "గంధసింధురదశకంఠకంఠీరవ",
        "రవగుణశ్రుతభయక్రాంతకాండ",
        "కాండవాసిష్ఠశుకశౌనకాదివినుత",
        "వినతసుతవాహనారూఢవిమలకరుణ",
        "కరుణ నీ కృతినాథు దీర్ఘాయు జేయ-",
        "వలయు శ్రీరామరామ లావణ్యసీమ."
      ],
      "makutam_telugu": "శ్రీరామరామ లావణ్యసీమ.",
      "Chandassu": "సీసపద్యము"
    },
    {
      "id": 4,
      "lines_telugu": [
        "పాకంబునకు తగు ఫణితి గానక కిరీ-",
        "టము బెట్టినట్లు నీమములు లేక",
        "తెనుగు పొయ్యెటి జాడ తెలియజాలక పెక్కు",
        "శృంగారరీతులు చేతగాక",
        "గ్రామ్యదేశ్యమ్ముల క్రమములెరుంగక",
        "జాతీయములు గూర్చు సరణి రాక",
        "పెళుచుమాటల దొంతి బేర్చుచు సాధార-",
        "ణములౌ యతిప్రయోగములు లేక",
        "నొకరి కయితను గని హేళనోక్తులాడు",
        "కుకవిశుంఠల మూతిపై గొట్టినటుల",
        "నేనొనర్చెద పద్యముల్ నీదు కరుణ",
        "వచ్చునటుల రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 5,
      "lines_telugu": [
        "శ్రీకరంబుగ ప్రేమచే నాదు మనసు రా",
        "నడుచుకొన్నట్టి నీ నాగరికము",
        "వినయవివేకభావనలొప్ప కందువ",
        "మాటలాడెడు నెరనీటుతనము",
        "దర్పకశాస్త్రపద్ధతి మీరి కళలంటి",
        "సొక్కించునట్టి నీ సోయగము",
        "సరసత్వమున బంధసరణి గుర్తెరిగి నన్",
        "రతుల తేలించు నీ రసికతయును",
        "మదిని తలపోసి యితరరామలను రోసి",
        "నేర్పు వెడజేసి కంటికి నిదురబాసి",
        "మమత నిను డాసియుండక మరుని గాసి",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 6,
      "lines_telugu": [
        "ఇసుకదిన్నెలను నీరెండ గాసినయటు-",
        "వలె పిరుందులనంటి వల్వ దనర",
        "దంతపుభరిణమూతల రంగు బూసిన",
        "కరణి గుబ్బల కంచుకంబు వెలుగ",
        "కొనచెవి పచ్చడాల్ గోడల బీరాకు",
        "పసరు చల్లిన రీతి పరిఢవిల్ల",
        "రాజబింబము నపరంజితీగెను గొల్చి",
        "చూచిన గతి తిరుచూర్ణరేఖ",
        "ముద్దుమొగమున నత్యంతముదము దోప",
        "తొలుత నేస్తంబునకు నన్ను బిలిచినట్టి",
        "కులుకుబెళుకును తలపోసి వలపు నిలుప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 7,
      "lines_telugu": [
        "తరళాక్షి నీ మేనితావి ఘమ్మన నాదు",
        "మనసు ఝుమ్మని రేగి మరులు జెందు",
        "చెలి నీదు గిల్కుటందెలు ఘల్లుమని మ్రోయ",
        "తనువు ఝల్లని యేమొ తత్తరించు",
        "మగువ నీ సొగసు కల్మా ధళుక్కనినంత",
        "కళ చళుక్కని లోన కలకబారు",
        "నొకవేళ కోపగించుక గిరుక్కన మరుం",
        "డట చురుక్కన పూవుటమ్ము వేయు",
        "వెలది కడుసోలి బతిమాలి వెతల చాలి",
        "భావమటు తూలి తమిదేలి పాలుమాలి",
        "యెడతెగని బాళి నీ జోలికింత జాలి",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 8,
      "lines_telugu": [
        "చనువిచ్చి నను మచ్చికను వచ్చి నెనరిచ్చి",
        "మనసిచ్చి పైకొను మధురవాణి",
        "వలపింపులను యింపుగలిగింపు బలుసొంపు",
        "పలుగెంపు లొనరింపు భ్రమరవేణి",
        "యల జంటి రయికంటినటువంటి మొనచంటి",
        "నెదనాని కళలంటు మిందువదన",
        "తమిదీర భ్రమమీర తనివార కొనగోర",
        "తొడల కొక్కెసమించు తోయజాక్షి",
        "యెపుడు నే గందు నీ వుసురెవరి జెందు",
        "నెటుల మతిబొందు నీ తమికేది మందు",
        "జాలినెటునొందు దెవతె నీ సరి పసందు",
        "వచ్చునటె రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 9,
      "lines_telugu": [
        "అత్తరురవ మెరుంగాని దువ్విన జారు",
        "కొప్పుతో పైట మేల్కప్పుతోడ",
        "నల జక్కువలను హాస్యము సేయు కుచకుంభ-",
        "యుగముతో చిరునవ్వుమొగముతోడ",
        "సౌగంధికముల రచ్చకు దీయు డాల్గన్న",
        "మోవితో కపురంపు తావితోడ",
        "మేల్కడాని హొరంగు మించిన నెమ్మేని-",
        "కాంతితో మదనవిభ్రాంతితోడ",
        "నరనిదుర జెంది పవళించినట్టివేళ",
        "వచ్చి మెల్లనె సైగగా నెచ్చరించి",
        "పైకొని యొనర్చునటువంటి పనులు దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 10,
      "lines_telugu": [
        "వంకెవంకెల గాజు వైఖరి పొడగన్న",
        "తలపౌను నీదు ముంగురుల ఘనము",
        "దాడింబపండ్లు చేదగిలిన తరిని జ్ఞా-",
        "పకమౌను నీదు గుబ్బల పసందు",
        "చీమలబారు చూచినవేళ మది కళు-",
        "క్కని గప్తి తగులు నూగారు తీరు",
        "జలపూత గల కెడముల డాలు గాంచిన",
        "తోచు నీ నునుపిరుందుల మిజాదు",
        "తగని మరులాయ మానసోద్భవుని మాయ",
        "గెలువరాదాయ మనసేమొ నిలువదాయ",
        "క్షణము యుగమాయ నిపుడింత చలముసేయ-",
        "వలెనటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 11,
      "lines_telugu": [
        "అల కుందముల యందముల నిందసేయు నీ",
        "రదనాళి దలుప నెమ్మది చలించు",
        "జలజాతముల ఖ్యాతముల రాత నదలించు",
        "చూపులెంచిన మోహమేపు మించు",
        "పగడాల జిగిడాల జగడాల గెల్చు కె-",
        "మ్మోవి జూచిన బాళి ముమ్మరించు",
        "మగరాల వగతూలన గజాలునగు లీల",
        "దలప నెమ్మేనేమొ పులుకరించు",
        "వింత నీ చెంతలేని నివ్వెరగు కొంత",
        "వేసటొక్కింత తమి యింత వెగటు కొంత",
        "యీదినము నంతకంత నీమీది చింత",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 12,
      "lines_telugu": [
        "సుదతి నీ జిల్గుపయ్యెద జారనియ్యవే",
        "బటుచనుంగవ గానబడును గాని",
        "హరిమధ్య నిలచి మాటాడవే యొకసారి",
        "వీనులపండువై విందు గాని",
        "మృగనేత్రి ముద్దునెమ్మొగ మెత్తిచూడవే",
        "మది చింత లొకకొంత మాను గాని",
        "వలరాజునగరి ముందలనైన నుంచవే",
        "జీతమొల్లని కొల్వు సేతు గాని",
        "దైవఘటనేమొ గాని నిన్ దలచినపుడు",
        "ఝల్లుమని గుండెలదరె నీ జాలి మాని",
        "మరుడు నన్నేచ నీమీద మరులు దాచ",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 13,
      "lines_telugu": [
        "ఘనమైన రవలచెక్కటపు పాపట చేర్చు",
        "బిందీలపైన నందంది పొదల",
        "చెలువొంద బాజుబందులక్రింద పికిలి చెం-",
        "డ్లానుగా దుమికి యుయ్యాలలూగ",
        "రాగిడి నెలవంక రతనంపు బిళ్లల",
        "జడ పిరుందులతో సరసమాడ",
        "సొగసైన లేగౌను బిగిసి యొడ్డాణంపు",
        "ఘంటలొక్కొకసారి ఘల్లురనగ",
        "మేలైన చెంపఖల్లీలు గుబ్బల మధ్య",
        "చంద్రహారములతో జత బెనంగ",
        "తమిని కళలూర నొసట కెంజెమట జార",
        "కదలవలదని యెదనెద నదిమి గదిమి",
        "యుపరతి యొనర్చునాటి నీ హొయలు దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 14,
      "lines_telugu": [
        "పసుపునిగ్గుల చల్వపావడతో కుసుం-",
        "బా కలాబతు జారుపైటతోడ",
        "మొనబంటి కసికాటులను కందు మోవితో",
        "విరులు వాడిన వేణిభరముతోడ",
        "నెలవంక గోటిపోటుల చన్నుదోయితో",
        "సొక్కిన నెమ్మోముసొగసుతోడ",
        "కొద్దిగా చెదరు కుంకుమతో కరంగిన",
        "కాటుక కనుసోగ నీటుతోడ",
        "ముడి వదలినట్టి నీవి నిమ్ముగ బిగించి",
        "సురతమున మైచెమర్చిన సురటి బూని",
        "విసరుకొనుచున్నవేళ నీ వితమునెన్న",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 15,
      "lines_telugu": [
        "సమబంధమొనరించు సమయమందున కర-",
        "మ్ములు మధ్యమునకు లంకెలు దనర్చి",
        "గుదికాళ్లు పిరుదుల నదిమి వాతెరల నొం-",
        "డొండ పల్మొనలతొ నొరయుకొనుచు",
        "రెక్కలన్ గూర్చి కన్‍రెప్పలల్లార్పుచు",
        "కడుపక్కళించి వెన్కలకు దిరిగితను",
        "చివుక్కునను పైకొను వితంబిది గాదు",
        "డింకిసేయుదము లెండి యని లేచి",
        "వెనక జిక్కితిరో యని వెన్ను జరచి",
        "నొసటి చెమ్మట పయ్యెదనొత్తికొనుచు",
        "నిలిచి నను జూచి పలికిన నీటు దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 16,
      "lines_telugu": [
        "చూపుమార్పులను హెచ్చుగ నాస గల్పించి",
        "చేమార్పులను చాల ప్రేమ నించి",
        "కౌగిటిమార్పుల కడుమోదమున మించి",
        "మోవిమార్పుల మెచ్చి ముద్దునిచ్చి",
        "తమలంపుమార్పుల క్రమముగా దనియించి",
        "తొడసందిమార్పుల దుడుకు గాంచి",
        "ప్రక్కమార్పుల ప్రౌఢిపని గాదని మదించి",
        "పడకమార్పుల హాయిబడ రమించి",
        "బడలికను లేచి నెమ్మోము పారజూచి",
        "మదినొకటి దోచిన నవ్వి యామాట దాచి",
        "చేతచెయ్యూచి పలుకు నీ చెలువమెన్న",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 17,
      "lines_telugu": [
        "పికిలిపిట్టల రీతి పెదవికాటందుచు",
        "కూర్చుండెదుర్కొని కొంతసేపు",
        "చిలుకల గతి ముద్దుపలుకులొప్పుగను పై-",
        "కొని రతి హాయిగా కొంతసేపు",
        "కన్నెపావురమన గళమున మణితంబు",
        "గులికించి హొయలుగా కొంతసేపు",
        "కళలుప్పతిల్ల ప్రక్కలు గోట జెణకుచు",
        "కోకిలరవముచే కొంతసేపు",
        "వింతగొరువంకపోరుల గొంతసేపు",
        "గునుపుతో ప్రక్కమార్పుల కొంతసేపు",
        "క్రీడ సల్పిననాటి నీ రీతినెన్న",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 18,
      "lines_telugu": [
        "తొడనిగ్గు పైకి గన్పడు కీనుఖాబు పా-",
        "వడతో జరీబుటా వల్వతోడ",
        "రహిమించు వహిగాంచు రవికెతో ఝల్లని",
        "కౌనుల్కి చెమరించు కళలతోడ",
        "సొగసు మించిన చాదుచుక్కతో పిరుదుల",
        "నంటి మెలంగు కీల్గంటుతోడ",
        "మొనలు పైపైలకగ్గిన కుచద్వయముతో",
        "మిసిమి జెలంగు నెమ్మేనితోడ",
        "కులికి దిగ్గున లేచి లోకొంగు జూచి",
        "చెరగు మాసె నటంచును సిగ్గుదోచి",
        "పాత్ర గైకొన్న హొయలెంచి బాళి నిలుప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 19,
      "lines_telugu": [
        "కరమొప్ప మేల్కీనుఖాబు పావడమీద",
        "సిరిమించు మహతాబి చీర గుల్క",
        "సరిగె కంగోరు భస్మావన్నె రవికెపై",
        "పిగిలి కుచ్చెల ధాటు పిక్కటిల్ల",
        "పోచీలు కంకణమ్ములు సరుల్పాటిలు",
        "కరము జూపగ ధళుక్కని వెలుంగ",
        "గొలుసులు పావడంబులు చిరుగజ్జె లం-",
        "దెలు పదమ్మున ఝళంఝళలు సేయ",
        "వలరాయునింట చిల్చిలమంచు కళ కుసుం-",
        "బాపువ్వురసము కైవడిని గురియ",
        "బోటి మార్నీటిరేయి నీతోటి నెనయు-",
        "నాటి వేడుకలింక నేనాటికైన",
        "కోటి యిచ్చిన కల్గ దాపాటి దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 20,
      "lines_telugu": [
        "మైతావి నీవి కమ్మని మోవి గను ఠీవి",
        "దలపోసి పెదవులు దడిపి దడిపి",
        "తొడతళ్కు నడుమల్కు నడగుల్కు పొడగాంచి",
        "గొనబైన జాలిచే గుంది గుంది",
        "జడబారు నుడితీరు మడిచారు మడిసౌరు",
        "నెంచి చాలగ తమి హెచ్చి హెచ్చి",
        "వలపింపు కటిపెంపు వదనంపు జిగిసొంపు",
        "లనుదినంబును గొనియాడి యాడి",
        "యజుని దూషించి ప్రాకృత మనుసరించి",
        "బాళి కడుమించి యొంటిగా బవ్వళించి",
        "మనసు నిర్జించి దినము లీమాడ్కి జరుప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 21,
      "lines_telugu": [
        "హాయిగా విన విన ఠాయిగా నీచేత",
        "నెలనాగ వీణె నేనెపుడు విందు",
        "సొంపుగా మై జులాయింపుగా నీనోట",
        "రమణి నేనెపుడు పద్యములు విందు",
        "కుల్కుగా తేనియ జిల్కగా నెపుడు నే",
        "లలన నీ ముద్దుపల్కులను విందు",
        "మెల్లగా నెమ్మది చల్లగా నెపుడు నే",
        "కాంత నీ గాత్రరాగంబు విందు-",
        "ననుచు నేనుందు నేటికి యబ్బె సందు",
        "కనికరము జెందు మనసుకీ కపటమెందు",
        "కొరకు నీ పొందులేనిదే కొదువ యెందు",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 22,
      "lines_telugu": [
        "తొలకరిమెఱప నా వెలలేని జీవర-",
        "త్నమ జున్నుగిన్నె బిత్తరులమేటి",
        "రామచిల్క యొయారిరాయంచ ఖండచ-",
        "క్కెరరాశి మేల్మిబంగరుసలాక",
        "మదనమంజరి తియ్యమామిడి కుం-",
        "కుమబొమ్మ కల్కికుల్కులకొఠారు",
        "కట్టాణిముత్యము కస్తూరివీణె ము-",
        "ద్దులగని సింగారములబిడారు",
        "నెనరుమాటలదీవి పన్నీటిచెలమ",
        "కన్నె వేడిమిఠారి యంగజునిసొక్కు",
        "మందుపొడిడబ్బి జాణ నిన్మది దలంప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 23,
      "lines_telugu": [
        "మైసూరి కుతినీ తమాను వేసుక జరీ-",
        "పాగా తురాయి గన్పడగ జుట్టి",
        "భారి శాలువ వల్లెవాటుగా నమరించి",
        "బేషైన రవల సర్పోషు నించి",
        "వాణిగా జిగి బర్దవాని తేగా వర-",
        "పై మొఖమల్ గలీబా వదల్చి",
        "చిలక విప్పి చాయలు తళుక్కున దూసి",
        "జిగి గల చిల్కతేజీపఠాణి",
        "యిచ్చటికి చెచ్చెరను బలుమచ్చరమున",
        "చిచ్చు కైవడి విడివడి వచ్చువాని",
        "విచ్చుకత్తికి నెద నెదురిచ్చి నిలువ",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 24,
      "lines_telugu": [
        "పదినూరుకన్నులపాదుషా కొల్వులో-",
        "పలనెత్తు ధవళాతపత్రమనగ",
        "హరుని నేత్రాగ్నిచే కరిగి నీరైన పూ-",
        "విలుకాని సతి మోముచెలువనంగ",
        "వలరాజు వేటాడి వచ్చిన రతి దృష్టి-",
        "పట్టిన రతనాలపళ్లెమనగ",
        "ప్రాగ్దిశాంగన కొప్పుపై తళతళమంచు",
        "రహిగాంచు వజ్రాలరాకిడి యన",
        "విరహు లదరంగ తమ్ములవేడ్క గ్రుంగ",
        "కలువలుప్పొంగ నింగి రిక్కలు చెలంగ",
        "క్రౌర్యము వెలుంగ మింట జక్కువలగొంగ",
        "వచ్చె గదె రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 25,
      "lines_telugu": [
        "శయనించియున్న హెచ్చరికకై సకలాతి",
        "తెర తొంగిచూచి యందెలు గదల్చు-",
        "నది వినబడక నే నిదురింపుచుండిన",
        "విరుల పంఖా బూని విసరజొచ్చు-",
        "నపుడు మేల్కాంచి మాటాడకుండిన యూరు-",
        "లెత్తించి పదముల నొత్తనెంచు-",
        "నంతట నేను గిల్గింతలొనర్చుచో",
        "కిలకిల నవ్వి కెంగేలు పట్టి",
        "చాలు పొమ్మన్న వదన భావాలనెంచు-",
        "నట్టి సద్గుణవతిని నా యాత్మ దలచి",
        "వలసి కలయక మరుని కాకలకు తాళ-",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 26,
      "lines_telugu": [
        "తరుణి చన్మొనల నూదారంగుగానున్న-",
        "దేమన మీకేమి దెలుసునందు-",
        "వవునంచు మరునిల్లు నివిరిదేమన నిటు-",
        "లడుగవల్దని చిన్నియాన బెట్టు-",
        "దలరి ప్రక్కలు చెణ్క గిలిగింత లికనవ్వ-",
        "లేనంచు రివ్వున లేవబోదు-",
        "వెనయ కుచ్చిళ్లలోగిన నీవి వదల ని-",
        "గ్గమరి దివ్వెకు చేతులడ్డమిడుదు-",
        "వపుడు చేబట్టి లాగిన హరి యటంచు",
        "కండ్లు మూతువు చిరునవ్వు గడలుకొనగ-",
        "నది దలంచిన మదిని మోహము నడంప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 27,
      "lines_telugu": [
        "నూతనకేళి నేనొనరింపబూనిన",
        "చిడిముడిలోజంకు సిగ్గువెరగు",
        "వేగుటవేసట వెల్లవాటునుజాలి",
        "మడిమవిదల్పు పెందొడవడంకు",
        "బొమముడికనుమూత మోవియార్చుట లల",
        "మైచెమర్చుట తడంబడుట సొలపు",
        "పలుమొన బిగియించు పటిమ నధైర్యంబు",
        "కసరు తొందర బాళి గడలుకొనగ",
        "పొలతి నన్నెంచనపుడు నే బుజ్జగించ",
        "కౌను యసియాడ మన్మథకళలు వీడ",
        "రతమొనర్చిననాటి నీ వితమునెన్న",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 28,
      "lines_telugu": [
        "కలకంఠి యీడునెచ్చెలులెల్ల శృంగార-",
        "వనికి బోదాము రమ్మనుచు బిలువ",
        "కడుమోదమున రైక తొడగలేదను గప్తి",
        "మరచి వారలతోడ నరుగుదెంచి",
        "పున్నాగసుమగుచ్ఛములకు చెయ్యెత్తిన",
        "కోరకగతి గబ్బిగుబ్బ యుబ్బ-",
        "నపుడేను కొనగోట నదిమిన నను గాంచి",
        "సిగ్గుచేతను పైటచెరగు గప్పి",
        "తీవ్రగతినేగి చెలులతో తేటి యిచట",
        "కొరికెనో గాక చెయ్యెత్తగూడదనుచు",
        "చెప్పుకొనునాటి యణుకువ చెలువ దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 29,
      "lines_telugu": [
        "అభ్యంగనస్నానమైన పిమ్మట శికా-",
        "కుళము సెల్లా నొంటికొంగు గట్టి",
        "పైటచెరుంగు గుబ్బలచుట్టు తెర యిచ్చి",
        "సాంబ్రాణిధూపవాసనలు నించి",
        "నీరెండపొడల పెన్నెరుల చిక్కెడలించు-",
        "చును యామరిక హవుసుగను నిలిచి",
        "తడి యార్చుచున్న నప్పుడు వెన్కగాను ద-",
        "గ్గరవచ్చి చెణకిన తిరిగి చూచి",
        "యౌర బాగాయ నిదియేటి యాగడంబు-",
        "లనుచు కోపించి వెంటనే నెనరు గాంచి",
        "స్త్రీల నిటుజూడరాదన్న చెలిమి దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 30,
      "lines_telugu": [
        "తాళి గట్టని చిన్నితనమున నొకనాడు",
        "చేడియలను గూడి యాడుచుండి",
        "నను జూచి బావ వచ్చెనటంచు బాజుబం-",
        "దుల క్రిందిచెండ్లంది దుముకులాడ",
        "పరగున నాదు పైబడి కౌగిలించిన",
        "యెనలేని కడువేడ్కనెత్తి లేత-",
        "మొలకమెరుంగుచన్నులు నాభి చెక్కులు",
        "గళమును పచ్చవిల్కానినగరు",
        "ముద్దుబెట్టుక నవ్వుచు ముదిత నీవు",
        "నెవరి పెండ్లాడెదవటంచు నేను బలుక",
        "నిన్నె యని మీసములు మీటు నీటు దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 31,
      "lines_telugu": [
        "సీమపన్నీరు పై జిలుకుచు హొయలుగా",
        "భారీ బురాన్పురీ పాగ జుట్టి",
        "తేటచెంగావి సుతీనా తమాను ధ-",
        "రించి వేడుక జమాయించి యగరు",
        "యత్తరు కొనవేళ్లనంటి సునాయించి",
        "గీరి జోడైన యంగీలు దొడిగి",
        "ఖుజు వహవా జల్దు ఘోడా యనుచు సఫె-",
        "దారంగు తేజి మోదమున నెక్కి",
        "స్వారి వెడలంగ మహలెక్కి దారి జూచి",
        "యతివచే నంపినట్టి కాకితములోని",
        "మాటల పసందు తలచితే మనసు నిలుప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 32,
      "lines_telugu": [
        "కలహంసలకు జీతముల లెక్కజూచి లో-",
        "బాకి చెల్ల గని జాపాలొసంగి",
        "జాతైన మంచిపచ్చలరంగు గల చిల్క-",
        "పంజులెల్లను బరాబరులు జేసి",
        "గండుకోకిలమూక కైజీతములవారి-",
        "కందమౌ ననలతో విందొనర్చి",
        "గొరువంక యెలగోలు నిరువంకలను గూడి",
        "రమ్మంచు తేంట్లచే కమ్మలిచ్చి",
        "దండుకు సమీరణుని సరదారు జేసి",
        "వేయుమని చెప్పి పూపొదవెలిగుడారు",
        "దర్పకుండను పాదుషా దాడి వెడలి",
        "వచ్చె గదె రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 33,
      "lines_telugu": [
        "జాతిజంగాలి బనాతి కనాతి స-",
        "రాతిలోదటను సూరతువులందు",
        "మొఖమల్ ఖురాళ మిమ్ముగ నఖాసీచుట్టు",
        "తగుటుచీనీలి ముత్యముల చేర్లు",
        "పగడంపు చేవ కంబాలు ముప్పిరిపట్టు",
        "పగ్గముల్ సరిగెహొంబట్టు కుట్టు",
        "నమరుషమేనాకృశములు కమానువా-",
        "కిళ్లు నీలంపు మేకీలు కొణిగె",
        "తీరు నద్దాలబారు గుడారులోన",
        "చదరు సేయంగ పదాలచాటునుండి",
        "వేడ్క నను జూచునాటి నీ వితమునెన్న",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 34,
      "lines_telugu": [
        "దండుకూచీ జేసి లెండని సరదార్ల",
        "మదిలోన బల్కుషామతున జెంది",
        "ఖూబైన బాసు జిలీబుతేజీలు హ-",
        "రోలుతయారి కతారాలు దిర్చి",
        "జల్తారు భారిపోషకు వేసి మందట",
        "కటికెముల్ బహుపరాకనుచు బొగడ",
        "కేళికాగృహమువాకిట నిల్చి వూరికి",
        "బోయొత్తు మనిన తాంబూలమొసగి",
        "మొగము వంచుక నరతల్పు సగము మూసి",
        "నిలిచి యేమందునని వ్రేల నేలగీరు-",
        "కొనుచు నను బోయిరమ్మని నెనరు దలుప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 35,
      "lines_telugu": [
        "జాఫల్ రసంబు గుర్షాపూలు ద్రాక్షలు",
        "గంగులుఖందు చొక్కపు జవాజి",
        "జాఫరాయగరు పచ్చాకూదుబత్తీలు",
        "పునుగుపన్నీరు గంబురు గులాబి",
        "యత్తరు సీమరాయంచలు తెల్లాకు-",
        "మడుపుల్ వళాగ్రముల్ మల్లెపూలు",
        "కురువేరు నరగ జాల్ కొత్తకైరావళ్లు",
        "దనంపు చెండ్లు దంతంపు గుండ్లు",
        "మా కచేరికి నజరు లీ మాడ్కి బనిచి",
        "నమ్మినానని వ్రాసుకున్నట్టి జాబు",
        "నకలు జూచిన మరుని గాసికి సహింప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 36,
      "lines_telugu": [
        "ఆదికేళికను మై యలసియుండిన తీరు",
        "గని నేస్తమగు జోడుగరితలెల్ల",
        "సతి రేయు పతిసేయు రతివింతలేమన",
        "నేలాగొ నదియు నేనెరుగ పాన్పు",
        "చేరబోవగను కుచ్చిలిబట్టు తీసిన",
        "వడిని నీవికముడి వదలెనపుడు",
        "సిగ్గుచే పయ్యెదచెరగు దివ్వెకు తెర-",
        "చాటు సేయగ హారచయమునందు",
        "గలుగు రతనాలు దివ్వెలుగా వెలుంగ",
        "యతివ భయమున కనులు మూసితిని యవల-",
        "నేమి గనుగొననని పల్కు ప్రేమ దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 37,
      "lines_telugu": [
        "అర్ధోదయంబగు నరుణబింబద్యుతి",
        "యెరుపైన మంచిదామరపురేకు",
        "పద్మరాగము పచ్చిపవడంపుతీగె ల-",
        "త్తుక కోపు ముదిరిన దొండపండు",
        "కుంకుమవర్ణంబు మంకెనపువుచాయ",
        "సిందూరవన్నె చిగురుటాకు",
        "దాడిమకుసుమకాంతి దాసానపుష్పంబు",
        "లేబాకమగు నింగిలీకవరఖు-",
        "లేవి జూచిన దాని కెమ్మోవిఠీవి",
        "సాటియగు డాలుగాన ముజ్జగములోన",
        "పరవశముతోన వలరాజుపనులు మాన",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 38,
      "lines_telugu": [
        "జుంటితేనియపాలు జున్ను శర్కర మంచి-",
        "రసదాడియమృతంబు కుసుమరసము",
        "ఖర్జూరములు పానకము ద్రాక్ష మాగిన",
        "కమలాఫలము లిక్షుఖండములును",
        "నారికేళజలంబు నవనీతమన్కగు???",
        "పరమాన్నమును వేరుపనసతొనలు",
        "తియ్యమామిడిపండ్ల దీసిన సారంబు",
        "నతిరసంబులు మనోహరచయంబు-",
        "లెన్ని జూచినగాని యా వన్నెలాడి",
        "యధరబింబసమానమౌ మధురమొకటి",
        "గాన నా చానపైని నా కరుణ మాన",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 39,
      "lines_telugu": [
        "నారాయణవనంబు చీరకుచ్చంచులు",
        "మీగాళ్ల కెలమి కైలాగు లెసగ",
        "సన్నగీరుల గులాల్ వన్నెరైక మెరుంగు",
        "గుబ్బల పొగరానికుట్లు పిగల",
        "కమ్మని దవనంపురెమ్మల జడ పైడి-",
        "కుచ్చులు పిరుదుల గునిసియాడ",
        "పొలుపొందు పావడంబులు మొల్కపాంజేలు",
        "గిలగిలమని పదంబులను మొరయ",
        "నవ్వుకుంచును కార్వేటినగరమునను",
        "వీధినెదురైన సిగ్గున వీపుగప్పి",
        "త్రోవ దొలగిననాటి నీ భావమెన్న",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 40,
      "lines_telugu": [
        "పసమించు నెమ్మేన పసమాని మెత్తని",
        "పాదంబులకు జొత్తు పట్టెలుంచితళ్కు",
        "చెక్కిళ్ల చేతుల మంచిగంధమ్ము",
        "బూసి కుంకుమ నడ్డబొట్టు వెట్టి",
        "జాజిపువ్వుల మంచిజారుకొప్పమరించి",
        "సొగసుకాటుక కనుసోగ దీర్చి",
        "చెరగు మాసె నికేమి సేతు నంచని భర్త-",
        "బొంకి నను ప్రేమతో నుపవని",
        "కలువకొలనికి పడమటిగట్టు పొన్న-",
        "గున్నలకు తోడితెమ్మని గురుతుజెప్పి",
        "కన్య నంపించునాటి సౌఖ్యంబు దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 41,
      "lines_telugu": [
        "తమ్మిమొగ్గలు పెద్దతలుపు పెన్గుబ్బలు",
        "గజనిమ్మపండ్లు బంగారుగుండ్లు",
        "బరిణెకప్పులు పూలబంతులు మేల్‍రంగు",
        "బూసిన బటువైన బొంగరాలు",
        "కరికుంభములు వీణెకాయలు జక్కువ-",
        "పిట్టలు మరుని చేపుట్టచెండ్లు",
        "కొండలు యపరంజికుండలు రసగుండ్లు",
        "కంచుగిన్నెలు భూమి గలుగునట్టి-",
        "వెన్ని చూచిన దాని పాలిండ్లతీరు",
        "గాన త్రిజగాన చాన నీ యాన యెంత-",
        "కైన నేమాయ నా మందయానపైన",
        "వలపునిక రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 42,
      "lines_telugu": [
        "కారంజిలో నీతకాయల మోపాని",
        "తేలెడు పచ్చని తెప్పపల్కపై",
        "కెంపు రాకోళ్లపట్టెమంచము దోమ-",
        "తెరచుట్టు దివ్వెకందీలబారు",
        "తొడిమ తీసిన రెక్క విడిమల్లెపూపాన్పు",
        "పచ్చాకుదిండ్లు కోపైన లోడు",
        "దనరు కుంకుమపువ్వు తక్కెంబు కీలుబొ-",
        "మ్మలు వేయు పంఖాల చలువగాడ్పు-",
        "లెగయ వేసవినెల బవ్వళించియున్న",
        "వచ్చి చెయ్యాని తేనెక్కి వత్తుననుచు",
        "బలికి నాతోడ కలసిన వగలనెన్న",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 43,
      "lines_telugu": [
        "జాతివజ్రాల బేసరి బులాకీనత్తు",
        "నాసాగ్రమున దుంకి నాట్యమాడ",
        "జాజిబందులు నూగుపాటీలు కంకణ-",
        "మ్ములు చేకటుల్ ఘలుఘలుమనంగ",
        "జల్తారు పయ్యెద జారి దళుక్కని",
        "బాహుమూలద్యుతుల్ పరిఢవిల్ల",
        "తలయంట వక్షోజములు గోర నే జీర",
        "యలగి నే జెల్ల బాగాయనౌర",
        "సమయమెరుగని పనులివి సరసమగునె",
        "పరులు గనుగొన్న నగరె మీ పనులటంచు",
        "కసరి నలుగుడునాటి చక్కన దలంప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 44,
      "lines_telugu": [
        "సిగ దువ్వి సన్నసంపెగలు జుట్టెద తాళు-",
        "డను నయోక్తుల నాదు వెనుకజేరి",
        "కూర్చుండి వెన్నున గుబ్బచన్మొనలాన",
        "తెలసి నెమ్మోము నే తిరిగి చూడ",
        "నదియేమి యూరక యటుల జూచెదరన",
        "యెరుకలేవనుకొంటివేమొ యనిన",
        "కిలకిల నవ్వి చెక్కిలి దువ్వి మిము బోల",
        "ననుమానపరులు లేరనుచు కురులు",
        "రవమెరుంగాని విరిసరుల్ సవరపరిచి",
        "లెస్సనై యున్నదింక లేలెండనుచు",
        "నపుడు బల్కిన సొగసునెంతనుచు నోర్వ",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 45,
      "lines_telugu": [
        "కుటిలాత్మక నన్ను కౌగిట జేర్చవా యన",
        "కుటిలత నీదు ముంగురుల గాదె",
        "కఠినమానస నీదు కలిమెంతరా యన",
        "కఠినత నీదు చన్గవల గాదె",
        "చపలచిత్త యిదేటి నెపమురా యన చప-",
        "లత నీదు వాల్చూపులందు గాదె",
        "మందస్వభావ యేమందుర యిక నన",
        "మందత నీ యానమందు గాదె",
        "యనుచు నాతోడ కందువ లాడుకొనుచు",
        "నెన్నదగు శయ్య మనమున్న వితము",
        "తలచి చూచిన నెమ్మది తాళియుండ",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 46,
      "lines_telugu": [
        "మేఘంబు చేజేత మెరయుచుండగ నిండు-",
        "వృష్టి లేదని మిన్ను వెతుకనేల",
        "నమృతప్రవాహంబు కధికారమిచ్చిన",
        "నరుచికై తాంబూల మడుగనేల",
        "పస గందమేదిన కసరితంచనువేళ",
        "లోడీలు తెమ్మని వేడనేల",
        "పైదుర్గముల ఠాను బందిచేసిన క్రింది-",
        "సీమకోసము మన్వి సేయనేల",
        "యనుచు సతతము చతురత నెనసి కినిసి",
        "పెనగి జెట్టీల లాగు సొంపొనర దనరు",
        "సరణి దలచిన మనసు విస్మయము దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 47,
      "lines_telugu": [
        "మనసెరుంగగ రాదు మాటనిల్కడ లేదు",
        "వావివర్తన నహి వలపు సున్న",
        "కనువిచ్చి చూడరు చనువిచ్చి కూడరు",
        "నేస్తంబు పూజ్యము నెనరు నాస్తి",
        "మర్యాద లెంచరు మన్నన గాంచరు",
        "గుణముచక్కన లిల్ల గుట్టు కల్ల",
        "కపటంబు మానరు కడువేడ్క బూనరు",
        "సత్యమన్నను వట్టు జాలి మట్టు",
        "సాహసము మెండు మిక్కిలి చలము నిండు",
        "నంగిట విసంబు మున్నాల్కెనందు తియ్య-",
        "దనము గదె చేడియల మంచితనమ్ము",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 48,
      "lines_telugu": [
        "మొగమోటమెంచరు నగుబాటు గాంచరు",
        "తరుచు వినయము ధూర్తతలు మెండు",
        "కలిమి వరింతురు చలము సాధింతురు",
        "కంటికెంతటివారు గడన గారు",
        "హాని నెన్నగ జూడ రపకీర్తి కోడరు",
        "ప్రాణము తృణవత్తు భక్తి వేదు",
        "వలపుల నొందింతు రలపు చెందింతురు",
        "తాల్మి తక్కువ బేలతనము పెక్కు",
        "పాదములు ముట్టి గండదీపంబు తట్టి",
        "చేత చెయి పెట్టి యాకున శిరము గొట్టి",
        "బాస చేసిన స్త్రీల భావంబు నమ్మ",
        "వచ్చునటె రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 49,
      "lines_telugu": [
        "కాలమృత్యువునైన కడకు ద్రోయగవచ్చు",
        "పురవైరితోనైన బోరవచ్చు",
        "గరళంబు మెక్కి నిగ్రహశక్తి గనవచ్చు",
        "నల దవానలము చేనంటవచ్చు",
        "మసకాడు తాచుల విసరి రాళ్లిడవచ్చు",
        "కాలాంతకుని యాజ్ఞ గడవవచ్చు",
        "తనువు గోయగ మది తాళి యుండగవచ్చు",
        "పైమాట లొకలక్ష బలుకవచ్చు",
        "నబ్జభవునకునైన నయాన వారి",
        "వలపు గొలిపెడి బెళుకుచూపులను వేడి",
        "తూపులకు వాసి చిత్తంబుతో సహింప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 50,
      "lines_telugu": [
        "మగవారి మాట బూరగపంటి తేటద్ద-",
        "మున గానబడు పైడిమూట దూర-",
        "మగు కొండనున్పు లేనుగదిన్న వెలగకా-",
        "యలు మబ్బులో తళుక్కనెడి మెరుపు",
        "మిద్దెపై పరుగులు మీసాలపై తేనె",
        "పొగ ముల్లెగట్టిన పోల్కె తేట-",
        "నీటిలో జాబిల్లినీడ లేగిన యెండ-",
        "మావులు రతివేళ మరులు సతుల",
        "వద్దనున్నంతసేపె యావలనె బోతె-",
        "నెంత కఠినంబు పురుషుల హితము నమ్మ-",
        "వచ్చునా యని పల్కు నీ వగ దలంప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 51,
      "lines_telugu": [
        "హరిహరి పగవారికైన నావలెను మి-",
        "క్కటమైన మోహంబు గలుగరాదు",
        "కలిగెబో బహుసలక్షణరూపవతులైన",
        "చెలులతో నతిచెల్మి సేయరాదు",
        "చేసెబో నొకవేళ చెంగట లేకున్న-",
        "నందుమీదట జాళి జెందరాదు",
        "జెందెబో మరుని గాసిక ధైర్యమున క్రింద-",
        "బడి తాళలేనంచు బల్కరాదు",
        "బల్కినట్లైతె మగవారి పరువు గాదు",
        "పరువు కని యూరకుండిన మరుపు రాదు",
        "మరిచెదనటన్న యింక నీ మహిమలెన్న",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 52,
      "lines_telugu": [
        "వనజాస్య నీదు పావడనైన గానైతి-",
        "నరసి పెందొడలపై నొరయుచుందు",
        "శుకవాణి నీదు కంచుకమైన గానైతి",
        "నుదుట గుబ్బలమీద గదిసియుందు",
        "రమణి నీ నత్తుముత్యమునైన గానైతి-",
        "ననుదినంబును మోవి యానుచుందు",
        "మదిరాక్షి నీకు పయ్యెదనైన గానైతి",
        "కడువేడ్క మేనెల్ల గప్పియుందు",
        "పాతకుండగు ధాత యీ పగిది బురుష-",
        "జన్మముగ జేసె వ్యర్థపు చలము బూని",
        "వసుధ నిటువలె నే మొగవారికైన",
        "వలదిటులు రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 53,
      "lines_telugu": [
        "కమలారి కృష్ణపాడ్యమిరేయి రాగ తూ-",
        "ర్పున నాకసము బర్వు పోలికనగ",
        "నమర వసంతకాలమునందు వికసించు",
        "తీగెపన్నీరుపూదీప్తి యనగ",
        "శుకవాహనునకు సేవకులు వేయు నుడాయి",
        "పావడ చెంగావి భాతి యనగ",
        "మదనుని రాణి సీమంతవీధిని నంటి",
        "వగగాంచు సిందూరవర్ణమనగ",
        "కుందనపుపళ్లెమున తోటకూరవిత్తు-",
        "లెండ నెరపిన పై పిల్లలేడి పదము-",
        "నిడిన గతి దోచు నీ మరునిల్లు దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 54,
      "lines_telugu": [
        "ధనువు చేబూని చివ్వున వంచి లాగి ప-",
        "ట్టిన దోచు మొగ్గ వాలిన విధంబు",
        "దండెంబులకు రొమ్ముతట్టి మ్రొగ్గగ దోచు",
        "ధేనుకాబంధంబు పూను కరణి",
        "బిరుదుజెట్టీలతో పెనగొను తరి దోచు",
        "నురగబంధము సేయుచున్న పగిది",
        "మేలౌ కడాని లోడీలు ద్రిప్పగ దోచు",
        "పడతి నీ యుదుటు పెందొడల సొగసు",
        "కలికి నీ తీరు కన్నుల గట్టినట్టు",
        "గానబడుచుండు వలరాజుగరడి కెనయ",
        "నున్ను మించిన వనిత నేనెందు గందు",
        "వసుధనిక రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 55,
      "lines_telugu": [
        "సన్నపు వల్వతో జతనున్న మరునింట",
        "నికటంబు పొడగన్న నీటుదోచు",
        "భుజియించి యమ్మెతాంబూలంబు సేయుచో",
        "నరచూలుగానున్న హౌసు దోచు",
        "రతిరాజశాస్త్రసమ్మతి మీర నెనయుచో",
        "నల రంభ యెక్కువేమనుచు దోచు",
        "నొకవేళ కోపగించుక నత్తు నటుదీయు-",
        "చో నెలబాలింత సొగసు దోచు",
        "బోటి శతకోటిలోన నీ సాటియగు వ-",
        "ధూటి యే మేటి వెతుక ముమ్మాటికైన",
        "నేటి మోహంబు నొక్కరితోటి దెలుప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 56,
      "lines_telugu": [
        "పూవిల్తుడొక పచ్చిబోయవానికి తోడు",
        "మలయానిలుడు పరమాతతాయి",
        "తొగరేడనే గురుద్రోహి వెన్నెలగాయ",
        "గండుకోవిల చెట్టునుండి కూయ",
        "చేజేత నెత్తిపెంచిన చిల్క పగదాయె",
        "గ్రక్కద్రిప్పదె దాని గొంతుకోయ",
        "మొదటనే కొదమతుమ్మెద వేరువిత్తాయె",
        "గోర్వంక కాపురాల్ గుత్తసేయ",
        "నేరుపడె బ్రహ్మ తగినట్టులేర్పరించి",
        "వసుధ నిర్మించె నావంటివానికొరకు",
        "నిన్ను జూడక నాకిక నిమిషమోర్వ",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 57,
      "lines_telugu": [
        "పొలయల్కచే నొత్తిగిలి పవ్వళించిన",
        "చెయిదీసి కుచముల జేర్చుకొందు-",
        "వదిసైచకను ప్రక్క కదలి హూహూ యన",
        "కదిసి పైకొన బిగ్గ గౌగిలింతు-",
        "వవల పోపోవె పొమ్మని రెమ్మి కసరిన",
        "నవ్వు చేసుక మోవి నానవత్తు-",
        "వా తీరు జూచి యేమనకూరకుండిన",
        "పూమొగ్గతో బిగ్గపోటులిడుదు-",
        "వంతకు చలింపకున్న గిల్గింత సేతు-",
        "వపుడు నే నవ్వ వెండి ప్రొద్ద్దయెనందు-",
        "వా దినమురేయిసొగసెన్న నజునకైన",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 58,
      "lines_telugu": [
        "కడనున్నతరి నెరుంగక చేరవచ్చిన",
        "దూరదూరమటంచు తొలగుచొందు-",
        "వాయెడ హేలి నేడాడితో యన సిగ్గు-",
        "నవునంచు చిరునవ్వు నవ్వుచుందు-",
        "వదియేమి నొసలిచుక్కన నాల్గుదినములు",
        "చాదు స్త్రీలకునుంచ సహజమందు-",
        "వతిమోహమున చమత్కృతి బల్క తెలుసుక",
        "కొదువపనుల దీక్షకూడదందు-",
        "వెంతనిర్మోహివని నెరవంతమనసు",
        "సహనపరుచుడి పిమ్మట సౌఖ్యమందు-",
        "వట్టు జిగిబిగి వగ నగవభినుతింప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 59,
      "lines_telugu": [
        "ఒకవేళ కోపగించుక పవ్వళించుచో",
        "వచ్చి పై ముసుకెత్తి యెచ్చరించు-",
        "నా తరి చూచి మాటాడకుండిన నొద్ద",
        "వీణె హాయిగ మీటి వినికిసేయు-",
        "నవలిమోమై యున్న నది నిల్పి చందన",
        "కలపంబు నెమ్మేన నలదవచ్చు-",
        "నిది పర్వదినము నేడిటు గూడదన నవ్వి",
        "మదనశాస్త్రము జూడుమనుచు దెచ్చు-",
        "నేల పొమ్మన్న పురుషులకేల కఠిన-",
        "మెందు గాననటంచు కన్నీరు నించి",
        "నతివ నను దూలపలుకు నా హౌసు దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 60,
      "lines_telugu": [
        "చూచెనా చూడ్కుల సోయగం బా రతీ-",
        "వరుడేయు శరపరంపరల లాగు",
        "నవ్వెనా మంచిపున్నమచందమామ యిం-",
        "పలర వెన్నెలగాయునట్టి బాగు",
        "నడిచెనా విబుధపున్నాగంబు మత్తుచే",
        "మించి వచ్చుచు జులాయించు పగిది",
        "పల్కెనా యమృతంబు జిలుగుతేటగు జుంటి-",
        "తేనెజాలటు కాల్వదీయు పగిది",
        "దాని మెయితళ్కు మెడకుల్కు దాని బెళ్కు",
        "దాని వగనీటు బిగిదాటు దాని నేటు",
        "దాని నీవేళ నా మది దలచి తాళ",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 61,
      "lines_telugu": [
        "భ్రమరఝంకారంబు పగిది నుపాంగంబు",
        "కోపైన సుతిని ఘుంఘుమ్మురనగ",
        "సిరిమించి మదిమించి చిరుతాళముల శబ్ద-",
        "సంగతి ధిత్తతాఝమ్మనంగ",
        "పరికింప వీనులపండువై పెద్దమ-",
        "ద్దెళ నాదు తాహతోద్ధిమ్మనంగ",
        "నెరనీటుపల్కు కిన్నెరమీటు గజ్జెలల్",
        "గోజారవంబు బల్‍మోజు దనర",
        "సంచుగా మేళమిటు జమాయించువేళ",
        "నతివ మామీది వర్ణముల నభినయించు",
        "వేడ్క దలచిన నా మది విరహమడప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 62,
      "lines_telugu": [
        "జల్తారుపేటు గంజముచీరకుచ్చిళ్లు",
        "గిల్కుమట్టెల తట్టి పల్కరింప",
        "రవ కసీదా గోటు రయిక ముస్తీబుగా",
        "కుచకుంభముల నాని గురుతుజూప",
        "సికజుట్టు నునుబట్టు చెండ్లునీటు గల స-",
        "దంసయుగంబుపైనంది బొదల",
        "తళుకుబెడస తీరు బెళుకుకన్నుల సౌరు",
        "వీనులతో నొగ్గి వియ్యమంద",
        "చందనము మైనలందిన సమయమునను",
        "కంకణంబులు మొరయ పంఖాలు బూని",
        "విసరవచ్చిన వగగన్న విధికినెన్న",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 63,
      "lines_telugu": [
        "నీలాంబరౌర పెన్నెరుల సౌరుదనంబు",
        "వీనులు శ్రీరాగవిభవమేలు",
        "పొలతి నెమ్మొగము సంపూర్ణచంద్రిక మణి-",
        "తము పరీక్షింప ఘంటారవంబు",
        "సారంగ చూడ్కుల చపలత వీక్షింప",
        "మెరుపగు లేగౌను మేఘరంజి",
        "చాన రోమావళి శంకరాభరణంబు",
        "తీరైన కెమ్మోవి దీపకళిక",
        "ముదిత క్రొంజిగిమేను మోహన సద్గుణ",
        "లావణ్యగరిమ కల్యాణి భళిర",
        "నడక మెల్లదనంబు పున్నాగ దాని",
        "సురత మానందభైరవి సొంపు నాట",
        "నెనయకుండినవేళ నా నెనరు తాళ",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 64,
      "lines_telugu": [
        "తమ్మిలో నవకందమము తేటలా చంద-",
        "మామ యందముదీసి మోముజేసి",
        "పూబంతిలో సౌరు ప్రొద్దులో తళ్కు క-",
        "డాని చాయల గూర్చి మేనొనర్చి",
        "మల్లెమొగ్గల చాలు మంచికెంపుల డాలు",
        "వజ్రంపు జిగిని పల్వరుస దీర్చి",
        "గాజుగిన్నెల నున్పు గట్టుగట్టిన వీణె-",
        "కాయల తీరు చన్గవనొనర్చి",
        "నలువ నిర్మించె నీలాగు నాతి బాగు",
        "నెన్నతరమౌనె కన్య నా కన్నులాన",
        "దాని మది దల్చి నెమ్మోహతాప మాన",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 65,
      "lines_telugu": [
        "కుటిలకుంతలికి చన్గుదురు లున్నతమైన",
        "వేళ నా మనసేమొ వేడ్క గాంచె",
        "జలజాక్షి నునుపిరుందులు మిన్నలైన నా",
        "మదికి చమత్కారమహిమ గల్గె",
        "భ్రమరాలక సమర్తపాయమైనంత నా",
        "తనువు బంగారుచాయను వహించె",
        "రమణి నూగారు దట్టము మీరి నలుపెక్క",
        "లేకురు మీసంబు లేర్పరించె-",
        "నింతివయసు నా వయసును నేకమైన",
        "రథము తేజీలు నడిచిన విధమునొప్పె",
        "దాని చూడక యింక నీ తమి నడంప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 66,
      "lines_telugu": [
        "పసుపు నిగ్గైన దుప్పటితోడ కాటుక",
        "మరకానుదస్తు రుమాలుతోడ",
        "చెక్కిట కొనగోటిజీరలతోడ న-",
        "వ్వెలదిచ్చు దొంతర విడెముతోడ",
        "నతివ పల్మొనకాటు లారని మోవితో",
        "వెన్నున కీల్‍జడవేటుతోడ",
        "సొగసైన నిద్దురసొలుపుతో రతులను",
        "బడలిన నెమ్మోము బాగుతోడ",
        "నే నితరకాంతల గూడిరాగానె యున్న",
        "చిన్నె పరికించి మనమున చిడిముడగుచు",
        "నపుడు నిను నీవె దూరుకొన్నది దలంప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 67,
      "lines_telugu": [
        "శుకమును ముద్దాడుచో మోవి నొక్క నా",
        "గంటి నే గని నినెరుంగక నిదేమొ",
        "నినుజూడ వేరె భావన దోచునన మోము",
        "చిన్నజేసుక శివా శివ యటంచు",
        "తలవంచి బొటవ్రేల నిల గీరుకొంచు నే-",
        "త్రముల నశ్రులు కుచాగ్రముల రాల",
        "చిలచిల నెమ్మేను చెమ్మర గడగడ",
        "వడకుచు నార్తారవమున నొక్క",
        "పాపమెరుగను నా యురోభవములాన",
        "యన్ని దెలిసుండి నా బోటి యబల నిటుల",
        "ననుట దోసంబు లనునాటి హౌసు దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 68,
      "lines_telugu": [
        "శుకమా చికాకు సేయకుమా యటన్న శా-",
        "రిక మాట వినుట నాయికము గాదు",
        "పికమా భళాన యోపిక మానియున్న నీ-",
        "విక కూయుచుండ భావికము గాదు",
        "మదమా శబాసు షట్పదమా సరేనె నీ",
        "రొద మానవైతివే ముదమె నీకు",
        "బతిమాలుకొన్న నీ మతి మానలేవు మా-",
        "రుత నీ చలంబు శాశ్వతము గాదు",
        "యనుచు నేనెంత వేడిన కనరు మాన-",
        "రైరి వీరలు నామీది వైరమునను",
        "సుంత దయచేసి కన్నుల చూడ వింత",
        "వాదటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 69,
      "lines_telugu": [
        "తలిదండ్రినైన తూపుల నేయజూచు",
        "మరుడు నన్నేరీతి కరుణ జూచు",
        "గురుకాంత నిసుమంత కొదువలేక రమించు",
        "జాబిల్లి యెటుల దోసము దలంచు",
        "పాములు మ్రింగినప్పటికైన చావని",
        "చలువతెమ్మెరకెట్లు జాలి బుట్టు",
        "చిగురాకు దిని కండ్ల పొగరెక్కినది గండు-",
        "కోయిల రొద యేల సేయకుండు",
        "నొకరిజోలికి బోని పూలకును బొడిచి",
        "రసము గ్రోలెడి తేటి యీరసము నెంత",
        "దెలుప నే జాల నీమీది మరులుతోన",
        "వశమగునె రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 70,
      "lines_telugu": [
        "తరుణికెంతట దృష్టి తాకునో యని దాని",
        "సొగసు కన్నులనిండ జూడ వెరతు",
        "మిసిమైన నునుమేను కసుగందునని చేతు-",
        "లెత్తి బిగ్గన కౌగిలింప వెరతు",
        "నవకమౌ లేతచన్గవ సొక్కునని యెంచి",
        "గట్టిగా చేకొద్ది బట్ట వెరతు",
        "చిలచిల నమృతంబు జిలుకగా దాని చ-",
        "క్కెరమోవి మొనపంట గరువ వెరతు",
        "గోల భయమంది యిక తాళజాలదనుచు",
        "హాయి మీరగ నుపరతి నడుగ వెరతు",
        "దాని సుగుణంబు రూపమింతని వచింప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 71,
      "lines_telugu": [
        "చిలకముక్కున కాటు జెందని బింబంబు",
        "పొగలేక నిల్చు కప్పురపు దివ్వె",
        "కోయిల నొక్కుగా కొరకని చిగురాకు",
        "ఘాటింపు పచ్చిమరాటి మొగ్గ",
        "తుమ్మెద వ్రాలని కమ్మదామరపువ్వు",
        "నవకమౌ మేల్దవనంపు మొల్క",
        "సానపై దీరిన జాతివజ్రపురవ",
        "వాసించు గోవజవాజి భరణి",
        "వలపుల మిటారి నిత్యము వచ్చు దారి",
        "చూచి వేసారి మనమున సొలపు మీరి",
        "మగువ నొకసారి నెనయక మరుని బారి",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 72,
      "lines_telugu": [
        "చాన నీ కెమ్మోవినాన నిదే మొదల్",
        "విడెమేమొ నోటికి వెగటులగును",
        "లేమ నే నిను కౌగిలించ నిదే మొదల్",
        "కసిదీరదయ్యె నా కరములకును",
        "నతివ నీతోడ మాటాడ నిదే మొదల్",
        "విన సైచదొకపాట వీనులకును",
        "చెలియ నీతో పొందు సేయ నిదే మొదల్",
        "కరువయ్యె నిదుర నా కన్నులకును",
        "ప్రేమ నెటు దాతు మదికి మందేమి సేతు",
        "నెపుడు నిను జూతు నింక నేనెటుల సైతు",
        "బిరుదు నిక తీతు మరునిదే పెద్ద భీతు",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 73,
      "lines_telugu": [
        "హా శారచ్చంద్రనిభాస్య హా హరిమధ్య",
        "హా కలకంఠి బింబామృతోష్ఠి",
        "హా నవసరసీరుహాక్షి కోకస్తని",
        "హా గజయాన దయాపయోధి",
        "హా హేమవర్ణనిభాంగి బంభరవేణి",
        "హా పద్మరాగకుందాభరదన",
        "హా సైకతశ్రోణి హా గుణకల్యాణి",
        "హా రాజరత్నమ కీరవాణి",
        "హా మరుని నాజిలో గెల్చినపుడె నీదు",
        "కుసుమబాణునినగరెల్ల కొల్లసేయ",
        "నెపుడు గల్గును చాన నీ హితము మాన",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 74,
      "lines_telugu": [
        "కల్కి నీ కుల్కుగుబ్బల నీటు దలపోసి",
        "గజనిమ్మపండ్లపై కరుణ దరిగె",
        "సఖి నీదు మోవిలో చవి నిరీక్షించిన",
        "పంచదారను కోపగించవలసె",
        "తరుణి నీ మంచిమెత్తనిమేను పరికించి-",
        "నపుడె పూచెండ్లపై హవుసు మానె",
        "కొమ్మ నీ ముద్దుపల్కుల నాదు మదినెంచి",
        "చిలుకనెత్తను బాళి దగలదయ్యె",
        "వెలది నినుజేరి మదికేరి వేడ్కమీరి",
        "గోర తొడజీరి మరుబారి కొదువదీరి",
        "కడిమి నొకసారి చలపోరి కలయగోరి",
        "వచ్చితినె రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 75,
      "lines_telugu": [
        "వనజాక్షి భువి రూపవతులెందు నిక లేరా",
        "నవురుగా నొకవేళ నవ్వుకోరా",
        "యెదటి భావంబు గుర్తెరిగి మన్నించరో",
        "యెంచి యంతట పల్కరించుకోరా",
        "యతినయోక్తుల క్షేమమడుగరో వలపించి",
        "సతిపతులని యున్న జగములోన",
        "శుకవాణి చెర్లాటలకు కలహించరో",
        "కలహించి పిమ్మట గలుసుకోరా",
        "నింత నావలె బాళి నీయంత కఠిన",
        "నెందు గానను జాణనయింది మొదలు",
        "నతివ దానిల్లు బంగారమైరి యింత",
        "వంచనటె రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 76,
      "lines_telugu": [
        "చివురాకుపై మంచు చెక్కిలి చెమటంచు",
        "తొడగ రుమాలుచే తుడువబోదు",
        "ననటుల బిగి గాంచి పెనుదొడలని యెంచి",
        "యొనరుగా నెలవంక లునుపబోదు",
        "నునుముత్యముల గాంచి చనుమొన లనిపించి",
        "తెలియజాలక చేత నలుమబోదు",
        "పటములో వ్రాసిన ప్రతిమను గాంచి నీ-",
        "వంచు ప్రేమను కౌగిలించబోదు",
        "వెరవకని మోదమలర నామీద ప్రేమ",
        "నింపగా రాద జాలి యొక్కింత గాద",
        "తరుణి యికమీద విరహసాగరము నీద",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 77,
      "lines_telugu": [
        "అతివ నేనొకసారి యీనితే నీదు వా-",
        "తెరతేనె లేమైన తరిగిపోనె",
        "పణతి నేనిసుమంత బట్టితే నీ చను-",
        "బంతు లంతటిలోనె వాడిపోనె",
        "యలుకలేమిటికంచు పలుకరించంగానె",
        "పలుకులో నమృతంబు లొలికిపోనె",
        "కడుప్రేమ నొకసారి కౌగిలించంగానె",
        "కలికి నీ తనువేమి కందిపోనె",
        "వనిత నాతోడ నొకసారి కెనయగానె",
        "దర్పకుని బొక్కసము కేమి తక్కువగునె",
        "చాన నిను మాన నాతోన చలము బూన-",
        "వలెనటె రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 78,
      "lines_telugu": [
        "కోపమేటికి ముద్దుగిల్కు నెమ్మొగమెత్తి",
        "చూడవే నను బాల సుగుణశీల",
        "వలచివచ్చితినంచు వంచనేమిటికి నన్",
        "మన్నించవే భామ మధురసీమ",
        "చుల్కసేయక తేనెజిల్క ప్రేమగ నొక్క",
        "మాటాడవే యింతి మదనుదంతి",
        "గబ్బిగుబ్బల రొమ్ము గదియించి నా యెద",
        "నానవే యో చాన హంసయాన",
        "యేలనే గోల చలము నీకేల సైప-",
        "జాల నీ జాలమేల నన్ చాల",
        "రతులదేల దయనేలకున్న నీవేళ తాళ",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 79,
      "lines_telugu": [
        "చేడె నిన్ కన్నుల జూడకయున్న నా",
        "గడె బ్రహ్మకల్పముగా దలంతు",
        "వనిత నీ చెరుగు మాసిన మూడునాళ్లు నే",
        "క్షణమొక్క యుగముగా జరుపుచుందు",
        "మదిరాక్షి వ్రతదినంబది గూడదను రేయు",
        "నిమిషమొక్కేడుగా నిదుర గాతు",
        "పొలతి పుట్టలు జూడపోవుచో నణుమాత్ర-",
        "మును లెక్కగొని మనువని తలంతు",
        "రమణి మరులొగ్గి విరహానలమున కగ్గి",
        "మరిమరిని తగ్గి సొగసుపై మనసు నొగ్గి",
        "వేడుకల మ్రొగ్గియున్న నన్ వింతసేయ",
        "వలెనటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 80,
      "lines_telugu": [
        "కలపంబు నెమ్మేన నలది యొద్దిక జేరి",
        "వినుతించి కప్పురవిడె మొసంగి",
        "యరవిరి సంపెందవిరులు సొంపుగ జుట్టి",
        "కడుమోదమున బిగ్గ గౌగలించి",
        "పెదవితేనియలిచ్చి మదనదాహము దీర్చి",
        "కెమ్మోవిపై పలుగెంపులుంచి",
        "పావురగతి కేరి పలికి చెక్కిలి జీరి",
        "ముద్దిచ్చి లాలించి మోహరించి",
        "గుబ్బిచనుమొన లెదనాని గురుతులుంచి",
        "తరుణి చౌశీతిబంధపద్ధతు లెరింగి",
        "రతుల దేలించు నీ చమత్కృతి దలంప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 81,
      "lines_telugu": [
        "ఏలనే యింత జాగేలనే తమి నిల్ప-",
        "జాలనే కరుణ నన్నేలుకొనవె",
        "మానవే చల మెంతదానవే కెమ్మోవి-",
        "నానవే కౌగిట బూని వేడ్క",
        "నేరమా పల్కు బంగారమా నాచోట",
        "క్రూరమా మరి కానివారమటవె",
        "యెంచవే రతుల దేలించవే చాల మ-",
        "న్నించవే వగలు చాలించి యిపుడు",
        "చెరుకుసింగిణిదొర బారి తరముగాక",
        "వెరచి మరులను తానయై వేడుకొనిన",
        "తెలియవైతివి మనసులో దిగులు దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 82,
      "lines_telugu": [
        "కలవి గ్రక్కకురె కోకిలలార మీ కూక",
        "సుదతి నెమ్మొగమెత్తి చూచుదాక",
        "చలము సేయకురె వెన్నెలలార మీ కాక",
        "హరిమధ్య సుంత మాటాడుదాక",
        "మురిపేల చల్వతెమ్మెరలార మీ రాక",
        "చంచలాక్షిని కౌగిలించుదాక",
        "మదనా సరేను మంచిది లేర నీ ఢాక",
        "ననబోణి నాతోడ నెనయుదాక",
        "ననుచు నుండెడితరి తెలియకను నేను",
        "కాచుకొని యుంటి నిటుల నీ కరుణ నమ్మి",
        "దోసమెంచక నన్నింత మోసపుచ్చ",
        "వచ్చునటె రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 83,
      "lines_telugu": [
        "అతివ నీ చనుమొన లంటనిచ్చిన కోటి-",
        "శివలింగపూజల సేయు ఫలము",
        "చాన నీ కెమ్మోవి నాననిచ్చిన చాలు",
        "సోమపానము సేయుచున్న ఫలము",
        "చెలి నీదు కటిని నా చెయి సోకితే చాలు",
        "నవనిప్రదక్షిణంబైన ఫలము",
        "కలకంఠి యొకసారి కలయనిచ్చిన చాలు",
        "నతనుమంత్రము సిద్ధియగు ఫలము",
        "నెపుడు లోచూపు చూచి తదేకనిష్ఠ",
        "దనరి శృంగారదేవతవని తలంచి",
        "మానసిక మొనరించుచో మరుల తాళ",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 84,
      "lines_telugu": [
        "ధరణిపై హేమకర్దమముతో నీ మేను",
        "సేయుచో నది పల్చనాయెననుచు",
        "తరణిబింబము తెచ్చి తరచిన యాక్రింద",
        "రాలిన సన్నపు రజము బోసి",
        "మెదపిన బిరుసాయె నది కూడదని రవ-",
        "ఘనసార మమృతంబు గలయనేసి",
        "పదును గావించి యా పరమేష్ఠి నిర్మించె",
        "గాబోలునని తోచు కలికి నీదు",
        "తనువు గెంజాయతళుకు వాసనల బిగివి-",
        "నెంతని వచింతు నిన్ను నేనెపుడు గాంతు-",
        "నట్టి నిను దల్ప మనసు మోహంబు నిలుప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 85,
      "lines_telugu": [
        "మొనపంట కసిదీరగను చురుక్కున నొక్కి",
        "నొచ్చెనో మోవంచు నూరడించు",
        "కిలకిల నవ్వి చెక్కిలి నొక్కి నా సామి",
        "కందెరా యంచు చన్గవలనంచు",
        "ప్రొద్దాయ లెమ్మని గద్దించి పల్కుచు",
        "కదిసి ప్రేమను వచ్చి కౌగిలించు",
        "సురతంబునను చాల సొక్కితివని పైట-",
        "చెరగెత్తి నెమ్మోము చెమటలొత్తు-",
        "నరసి చూడంగ నీ లోకతరబడైన",
        "నాయికే కామసమరప్రదాయియైన",
        "దాని వగలెంచి మనసు నెందాక నిల్ప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 86,
      "lines_telugu": [
        "నిదురలేపిన కోపమొదవు నంచని మెల్ల-",
        "గా వచ్చి వెన్కపక్కల పరుండు",
        "నలతగా తన రాక తెలియకూరక నున్న",
        "నెరగనట్టుగ మీద కరము వైచు",
        "తిరిగి నేనపుడు వాతెర చురుక్కని నొక్క",
        "లేచి నా నెమ్మోము చూచి నవ్వు",
        "మరిచి నిద్దురబోవు తరిని నన్నితూ భంగ-",
        "పరతురా యనుచు నిష్ఠురతలాడు",
        "యేమొనర్చితినన్న మీకెరుక లేదా",
        "చేసినటువంటి పనులంచు చెలిమి గాంచు",
        "దాని వగ దల్చి ప్రేమనెంతనుచు నోర్వ",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 87,
      "lines_telugu": [
        "చల్లని పన్నీరు జల్లించుకొన్న గా-",
        "నణగదే మది విరహాగ్ని యేమొ",
        "మంచిచందనము బుయించుకొన్నను గాని",
        "తాళదే యీ మోహతాపమేమొ",
        "కలకంఠపొడి పానకము చేసి ద్రావిన",
        "నాగదె మదనదాహంబదేమొ",
        "విరుల వీవనలతో విసరించుకొన్నను",
        "దీరదే మరుని వికారమేమొ",
        "జాగు చేసిన నిక నోర్వజాల బాల",
        "యేల నను చాల నేలుకోవె కృపాల-",
        "వాల కలకాల మేరీతి వలపు దాచ",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 88,
      "lines_telugu": [
        "గంధంబుపై మంచిగంధంబుపూతతో",
        "బొట్టుపై కుంకుమబొట్టుతో",
        "పూలపై దురిమిన పూలతో కమ్మని",
        "విడెముపై కపురంపు విడెముతోడ",
        "కాటుకపై మిన్కుకాటుకతో కాళ్ల-",
        "పసపుపై నలచిన పసపుతోడ",
        "వలపుపై గ్రమ్మినవలపుతో గ్రక్కున",
        "సొలపుపై బూనిన సొలపుతోడ",
        "నత్తవారింటి కరుదెంచునట్టివేళ",
        "నెలత నను గాంచి చాల కన్నీరు నించి",
        "యపుడు తలవంచి పలికిన హౌసు దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 89,
      "lines_telugu": [
        "కన్నడదస్తురిగా సిగవేసి బా-",
        "గున్నదా యని దువ్వు నొక్కవేళ",
        "పాండ్యదేశస్త్రీల బాగుగ గొజ్జంగి-",
        "రెక్కన జడనల్లు నొక్కవేళ",
        "నల కళింగాంగనవలె గొప్పకీలుగం-",
        "టొనరించి వగ చూపు నొక్కవేళ",
        "చెలగి విదర్భకాంతలరీతి మెడలపై",
        "నునుగొప్పు సవరించు నొక్కవేళ",
        "రతిహుమాపిట్టనుతి చమత్కృతికి దిట్ట",
        "మగువ యికనెట్ట నణుతు నీ మరుని వెట్ట",
        "నెలత దయ బుట్టకున్న నే నెనరు బట్ట",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 90,
      "lines_telugu": [
        "తీపైన బేషక్ మఠా పఠాన్ తురకి క-",
        "చ్చీ మాదువాను తేజీల పాగ",
        "దిట్టంపు మేల్ జుల్ఫ తీపిల్ల చిగురుఖాం-",
        "డా కమ్మి యస్సల్ కడానిబొమ్మ",
        "తరుణుల మేటి నిద్దాహొంతకారి బి-",
        "త్తరుల మిన్నా తేటకురుచతేనె",
        "గరిగె లేతాకు తేగా బాదుషా సాము-",
        "వస్తాదు యెనలేని వన్నెలాడి",
        "జతను నే గూడి కోరమీసంబు తీటు",
        "పంతముల నాటి వేడ్క నా భామతోటి",
        "నెనయకుండిన దిగులు నెంతని వచింప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 91,
      "lines_telugu": [
        "కలగంటినే రేయి కలహంసగామిని",
        "ప్రేమచే నను చేరబిలిచినటుల",
        "బలుకకుండిన చెయ్యి బట్టుక నింత మీ-",
        "కలుకలేమంచు నన్నడిగినటుల-",
        "నపుడు నే కసరిన నౌనౌను నిటుల సే-",
        "నా గలదని కేరి నవ్వినటుల-",
        "నంతట నే సుంత ననుమతించగనె యొ-",
        "ద్దికను పూశయ్యకు దీసినటుల-",
        "నా యెడల మోవి మోవిని నాని నడుము",
        "మెడల గదియించి హూ యని మీరినటుల-",
        "నైన స్వప్నము వేడుకెంతనుచు దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 92,
      "lines_telugu": [
        "లలన నీకుచదుర్గముల బలమ్మున గాని",
        "వలరాజు కెదురించి నిలువలేను",
        "తరుణి నీ యధరామృతంబు గ్రోలక గాని",
        "మదనదాహమ వేరె మట్టుపడదు",
        "వనిత నీ దయచూపు లను వృష్టిచే గాని",
        "యంగజానలము చల్లారబోదు",
        "కలికి నీ నవ్వువెన్నెలలు గాయక గాని",
        "స్మరతాప మొకకొంత శాంతి గాదు",
        "నెనరు మితిలేదు కంటికి నిదుర రాదు",
        "యితరమతి బోదు యాహార మింపు గాదు",
        "మెలత యికమీదు నిజము నా మేను నీదు",
        "వశము శ్రీరామరామ లావణ్యసీమ."
      ],
      "makutam_telugu": "శ్రీరామరామ లావణ్యసీమ.",
      "Chandassu": "సీసపద్యము"
    },
    {
      "id": 93,
      "lines_telugu": [
        "వేదండయాన యీ పూదండ గైకొని",
        "నీ దండ కరుణ నన్నేలుకొనవె",
        "కోపంబు మాని నీ రూపంబు నా స్మర-",
        "తాపంబు దీరగా చూపరాదె",
        "వాదేల విరహంబుచే దూల నణగింప-",
        "రాదా లతాంగి రారాపు లేలె",
        "యో యిందుముఖి నీవు నాయందు చలము ని-",
        "ట్లైయుందువని దోచదాయె గదవె",
        "కనరు మాటలు చెవినాని కరుణమాని",
        "మనసుమోడిని కొదవ నీ మాడ్కి బూని",
        "యతివ నేడేమొ కాని యీ యలవిగాని",
        "వలపుగదె రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 94,
      "lines_telugu": [
        "గజనిమ్మపండ్లు నే నజరు చేసెద గాని",
        "బటువుగుబ్బలు సుంత బట్టనియవె",
        "వెలలేని భూషణమ్ములు కానుకిత్తు నీ",
        "చక్కెరకెమ్మోవి నొక్కనియవె",
        "పడతి నే నీ కాకుమడుపులందిత్తు నన్",
        "కదసి కౌగిట వేడ్క నదుముకొనవె",
        "తరలాక్షి నీదు పాదంబైన పట్టెద",
        "విడెమైన రవ సమర్పింపగదవె",
        "స్నేహమౌచోట నింత నిర్మోహమౌట",
        "తగవటే లేమ యీలాగు సుగుణధామ",
        "తలచితే భామ నీమీద తగని ప్రేమ",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 95,
      "lines_telugu": [
        "స్త్రీలపై నతిబాళి జెందిన పురుషుల",
        "కపకీర్తి దీనత నగుడు దిగులు",
        "పరువుతక్కువ మోక్షపదవికి దొలుగుట",
        "నైష్టికహీనంబు నవ్వుపాటు",
        "చుట్టపక్కంబుల సుళ్లడగించుట గాసి",
        "విబుధాళి గన్న భవిష్యహాని",
        "మానంబు విడి యవమానంబు నొందుట",
        "ధనము గోల్పోవుట తనువు చెడుట",
        "వసుధలోపల నెటువంటివారికైన",
        "తగని వలపిట్లు గారాదు తరుణి నీదు",
        "కృపను గాంచక మన్మథచపల మణప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 96,
      "lines_telugu": [
        "ప్రణవమాలింప నీ మణితంబుగా నయ్యె",
        "ధ్యానంబు నీ పదధ్యాన మయ్యె",
        "లక్ష్యంబు నీ పట్టువక్షోజములు నయ్యె",
        "యోగంబు నీదు సంయోగ మయ్యె",
        "సుసమాధి మదనతంత్రసమాధిగా నయ్యె",
        "జపము నీ సద్గుణచయము నయ్యె",
        "బింబదృశ్యము నోష్ఠబింబదృశ్యము నయ్యె",
        "స్మరణ యేవేళ నీ శరణ యయ్యె",
        "తరణికిరణాశనము జేసి తపమొనర్చు",
        "వారలకునైన నిది గెల్వ దీరదయ్యె",
        "యజుడు నిర్మించు మాయనేమంచు నెంచ-",
        "వచ్చునే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 97,
      "lines_telugu": [
        "వనిత నీ చెట్టబట్టినవేళ యెట్టిదో",
        "సకలమనోవాంఛ సఫలమయ్యె",
        "నను నీవు నిను నేను గనువేళ యెట్టిదో",
        "నంతకంతకు మోహ మగ్గమయ్యె",
        "మనమిద్దరము గూడుకొనువేళ యెట్టిదో",
        "నిను జూడకను బాళి నిలువదయ్యె",
        "వనజాక్షి నీవు పల్కినవేళ యెట్టిదో",
        "నొకదానిపై చిత్తమొదుగదయ్యె",
        "నెటుల సైరింతు నిన్ను నేనెపుడు గాంతు",
        "నేది యుపమెంతు నీ జాలినెటు లడంతు",
        "మగువ దయయుంచునని చాల మది దలంతు",
        "వరుసనిటు రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 98,
      "lines_telugu": [
        "నెమ్మేన కళలు ఘూర్ణిలగ గౌ నళికి ఘం-",
        "టల తాబు కొల్కి పఠాలురనగ",
        "రంగైన తాపితా రయిక చన్ పొగరున",
        "బిగిసి పక్కున కుట్లు పిక్కటిల్ల",
        "రత్నభూషణము లలంకరించంగ యీ",
        "విరహాగ్ని వేడిమి వెళ్లనురక",
        "గమగమలాడు గంధపుపూత లొక్కొక-",
        "చోట పై రవరవ పేటులెత్త",
        "వచ్చి మనసిచ్చి ననుమెచ్చి వలపులెచ్చి",
        "కరుణతో మచ్చికను గ్రుచ్చి కౌగలిచ్చి",
        "కలయికకుజొచ్చినట్టి నీ ఘనత దలప",
        "వశమటే రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 99,
      "lines_telugu": [
        "మగవారి నింతులే వగ నెచ్చరించుట-",
        "లని సిగ్గుదోచదో వనజగంధి",
        "పైకొన్నవేళ కోపము సేతురో యని",
        "భయమైన కాదటే పల్లవోష్ఠి",
        "సరివారు గన్న మోసమటంచు సుంతైన",
        "మదికెగ్గు లేదటే మధురవాణి",
        "యెరుక సేయక మోవి నెటు నొక్కనంచు తొం-",
        "దర జెందదె మేను సరసిజాక్షి",
        "యవల పో పోవె తేపకు నంటరాకు",
        "మొదటికూటివె పదివేలు ముదిత చాలు-",
        "నింకమీదట నీ గుణమెల్ల తెలిసి",
        "వచ్చెగదె రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    },
    {
      "id": 100,
      "lines_telugu": [
        "భాస్కరవంశదీపకయోగిబృందహృ-",
        "త్కమలమార్తాండ మంగళము నీకు",
        "సకలసురాసురసంసేవ్యపాదసా-",
        "గరశాయి సహజమంగళము నీకు",
        "కుజనగర్వవిఫాల నిజభక్తపాల",
        "కరుణాపయోధి మంగళము నీకు",
        "పార్థివేంద్రలలామఫలదాయకాభీష్ట",
        "గజరాజవరద మంగళము నీకు",
        "ఘనసుగుణధామ ఘోరసంగ్రామభీమ",
        "బుధజనస్తోమ నవ్యసంపూర్ణకామ",
        "పతితపావనకృతినామ భవవిరామ",
        "వరచరిత రామరామ లావణ్యసీమ."
      ],
      "makutam_telugu": "రామరామ లావణ్యసీమ.",
      "Chandassu": "సీసపద్యము"
    }
  ]
}
