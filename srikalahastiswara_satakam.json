{
  "shatakam_title_telugu": "కాళహస్తి శతకము",
  "author_telugu": null,
  "year": null,
  "poems": [
    {
      "id": 1,
      "lines_telugu": [
        "శ్రీవిద్యుత్కలితాజవంజవ మహాజీమూతపాపాంబు ధా",
        "రావేగంబున మన్మనోబ్జ సముదీర్ణత్వంబు గోల్పోయితిన్‌",
        "దేవా! నీ కరుణా శరత్సమయమింతేఁ జాలు సద్భావనా",
        "సేవం దామరతంపరై మనియెదన్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 2,
      "lines_telugu": [
        "వాణీవల్లభ దుర్లభంబగు భవద్ద్వారంబున న్నిల్చి ని",
        "ర్వాణశ్రీఁ జెఱపట్టజూచిన విచారద్రోహమో నిత్యక",
        "ల్యాణక్రీడలఁబాసి దుర్దశలపాలై రాజలోకాధమ",
        "శ్రేణీద్వారము దూరఁజేసెదిపుడో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 3,
      "lines_telugu": [
        "అంతామిథ్య తలంచిచూచిన నరుండట్లౌటెఱింగిన్‌ సదా",
        "కాంతల్పుత్రులు నర్థమున్‌ తనువు నిక్కంబంచు మోహార్ణవ",
        "భ్రాంతింజెంది చరించుఁగాని పరమార్థంబైన నీయందుఁ దాఁ",
        "జింతాకంతయుఁ జింతనిల్పఁడు గదా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 4,
      "lines_telugu": [
        "నీనా సందొడబాటు మాట వినుమా! నీచేత జీతంబునేఁ",
        "గానింబట్టక సంతతంబు మదివేడ్కన్గొల్తు నంతస్సప",
        "త్నానీకంబున కొప్పగింపకుము నన్నాపాటియే చాలుఁదే",
        "జీనొల్లం గరినొల్ల నొల్లసిరులన్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 5,
      "lines_telugu": [
        "భవకేళీ మదిరామదంబున మహాపాపాత్ముఁడై వీఁడు న",
        "న్ను వివేకింపఁడటంచు నేను నరకార్ణోరాశిపాలైనఁ బ",
        "ట్టవు? బాలుండొకచోట నాటతమితోడన్నూతఁ గూలంగఁ దం",
        "డ్రి విచారింపకయుండునా కటకటా! శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 6,
      "lines_telugu": [
        "స్వామిద్రోహముఁజేసి యేనొకని గొల్వంబోతినో కాక నే",
        "నీమాటన్విన నొల్లకుండితినో నిన్నేదిక్కుగాఁ జూడనో",
        "యేమీ యిట్టి వృథాపరాధినగు నన్నీ దుఃఖవారాశి వీ",
        "చీమధ్యంబున ముంచియుంపఁదగునా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 7,
      "lines_telugu": [
        "దివిజక్ష్మారుహధేనురత్న ఘనభూతి ప్రస్ఫురద్రత్న సా",
        "నువు నీ విల్లు, నిధీశ్వరుండు సఖుఁ, డర్ణోరాశి కన్యావిభుం",
        "డు విశేషార్చకుఁ డింక నీకెన ఘనుండుం గల్గునే నీవు చూ",
        "చి విచారింపవు లేమి నెవ్వఁడుడుపున్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 8,
      "lines_telugu": [
        "నీతో యుద్ధముఁ జేయనోప, గవితా నిర్మాణశక్తిన్నినుం",
        "బ్రీతుంజేయఁగలేను, నీకొఱకుఁ దండ్రిం జంపఁగాజాల నా",
        "చేత న్రోకట నిన్ను మొత్త వెఱతుం జీకాకు నాభక్తియే",
        "రీతి న్నాకిఁక నిన్నుఁ జూడఁగలుగున్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 9,
      "lines_telugu": [
        "ఆలుంబిడ్డలు దలిదండ్రులు ధనంబంచు న్మహాబంధనం",
        "బేలా నామెడఁగట్టినాఁడవిఁక నిన్నేవేళఁ జింతింతు ని",
        "ర్మూలంబైన మనంబులోనఁ గడుదుర్మోహాబ్ధిలోఁ గ్రుంకి యీ",
        "సీలామాలపుఁజింత నెట్లుడిపెదో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 10,
      "lines_telugu": [
        "నిప్పై పాతకతూల శైలమడఁచు న్నీనామమున్మానవుల్‌",
        "తప్పన్‌ దవ్వులవిన్న నంతకభుజాదర్పోద్ధత క్లేశముల్‌",
        "తప్పుందారును ముక్తులౌదురని శాస్త్రంబుల్మహాపండితుల్‌",
        "చెప్పంగాఁ దమకింక శంకవలెనా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 11,
      "lines_telugu": [
        "వీడెంబబ్బినయప్పుడుం దమ నుతుల్విన్నప్పుడుం బొట్టలోఁ",
        "గూడున్నప్పుడు శ్రీవిలాసములుపైకొన్నప్పుడుం గాయకుల్‌",
        "పాడంగా వినునప్పుడు\\న్‌ జెలగు దంభప్రాయవిశ్రాణన",
        "క్రీడాసక్తుల నేమి చెప్పవలెనో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 12,
      "lines_telugu": [
        "నినుసేవింపఁగ నాపదల్పొడమనీ, నిత్యోత్సవంబబ్బనీ",
        "జనమాత్రుండననీ, మహాత్ముఁడననీ, సంసార మోహంబు పై",
        "కొననీ, జ్ఞానముగల్గనీ, గ్రహగతుల్‌ గుందింపనీ, మేలు వ",
        "చ్చిన రానీ యవి నాకు భూషణములో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 13,
      "lines_telugu": [
        "ఏ వేదంబుఁ బఠించె లూత, భుజగంబే శాస్త్రముల్చూచెఁ దా",
        "నే విద్యాభ్యసనంబొనర్చెఁ గరి, చెంచే మంత్రమూహించె, బో",
        "ధావిర్భావనిధానముల్‌ చదువులయ్యా! కావు! మీపాద సం",
        "సేవాసక్తియె కాక జంతుతతికిన్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 14,
      "lines_telugu": [
        "కాయల్గాచె వధూనఖాగ్రములచేఁ గాయంబు వక్షోజముల్‌",
        "రాయన్‌ రాపడెఱొమ్ము మన్మథ విహారక్లేశ విభ్రాంతిచే",
        "బ్రాయంబాయెను బట్టగట్టెఁ దల చెప్ప\\న్‌రోఁత సంసారమేఁ",
        "జేయంజాల విరక్తుఁ జేయఁగదవే శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 15,
      "lines_telugu": [
        "నిన్నే రూపముగా భజింతుమదిలో, నీరూపుమోఁకాలొ, స్త్రీ",
        "చన్నో, కుంచమొ, మేఁకపెంట్రికయొ, యీసందేహముల్మాన్పి నా",
        "కన్నారన్భవదీయమూర్తి సగుణాకారంబుగాఁజూపవే",
        "చిన్నీరేజవిహారమత్తమధుపా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 16,
      "lines_telugu": [
        "నిను నావాఁకిలి గావుమంటినొ? మరున్నీలాలకభ్రాంతిఁ గుం",
        "టెన పొమ్మంటినొ? యెంగిలిచ్చి తిను తింటేఁగాని కాదంటినో",
        "నిను నెమ్మిందగ విశ్వసించు సుజనానీకంబు రక్షింపఁ జే",
        "సిన నావిన్నపమేల గైకొనవయా! శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 17,
      "lines_telugu": [
        "ఱాలన్‌ ఱువ్వఁగ జేతులాడవు కుమారా! రమ్మురమ్మంచునేఁ,",
        "జాలన్‌ జంపఁగ నేత్రముల్దివియఁగా శక్తుండనేఁగాను, నా",
        "శీలంబేమని చెప్పనున్నదిఁక నీ చిత్తంబు నాభాగ్యమో",
        "శ్రీలక్ష్మీపతి సేవితాంఘ్రియుగళా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 18,
      "lines_telugu": [
        "రాజుల్మత్తులు, వారిసేవ నరకప్రాయంబు, వారిచ్చు నం",
        "భోజాక్షీ చతురంతయాన తురగీ భూషాదు లాత్మవ్యథా",
        "బీజంబుల్‌, తదపేక్షచాలుఁ బరితృప్తింబొందితి\\న్‌ జ్ఞానల",
        "క్ష్మీ జాగ్రత్పరిణామ మిమ్ము దయతో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 19,
      "lines_telugu": [
        "నీరూపంబు దలంపగాఁ దుదమొదల్‌ నేఁగాన నీవైననున్‌",
        "రారా! రమ్మనియంచుఁ జెప్పవు వృథారంభంబు లింకేటికిన్‌",
        "నీరన్ముంపుము, పాలముంపుమిఁక నిన్నేనమ్మినాఁడంజుమీ",
        "శ్రీరామార్చిత పాదపద్మయుగళా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 20,
      "lines_telugu": [
        "నీకున్మాంసము వాంఛయేని కఱవా? నీచేతలేడుండఁగాఁ",
        "జోకైనట్టి కుఠారముండ ననలజ్యోతుండ, నీరుండఁగా",
        "బాకం బొప్ప ఘటించి చేతి పునుకన్భక్షింప కా బోయచేఁ",
        "జేకొంటెంగిలి మాంసమిట్లుదగునా? శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 21,
      "lines_telugu": [
        "రాజై దుష్కృతిజెందెఁ జందురుఁడు రారాజై కుబేరుండు దృ",
        "గ్రాజీవంబునఁగాంచె దుఃఖము కురుక్ష్మాపాలుఁడామాటనే",
        "యాజింగూలె సమస్త బంధువులతో నా రాజశబ్దంబు చీ,",
        "చీ జన్మాంతరమందు నొల్లనుజుమీ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 22,
      "lines_telugu": [
        "రాజర్థాతురుఁడైనచో నెచట ధర్మంబుండు నేరీతి నా",
        "నాజాతి క్రియలేర్పడున్‌ సుఖము మాన్యశ్రేణి కెట్లబ్బు రూ",
        "పాజీవాళికి నేది దిక్కు ధృతి నీభక్తుల్‌ భవత్పాదనీ",
        "రేజంబుల్‌ భజియింతురే తెఱఁగునన్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 23,
      "lines_telugu": [
        "తరఁగల్‌ పిప్పల పత్త్రముల్‌ మెఱుఁగుటద్దంబుల్‌ మరుద్దీపముల్‌,",
        "కరికర్ణాంతము లెండమావులతతుల్‌ ఖద్యోత కీట ప్రభల్‌",
        "సురవీథీ లిఖితాక్షరంబు లసువుల్‌ జ్యోత్స్నాపయఃపిండముల్‌",
        "సిరులందేల మదాంధులౌదురు జనుల్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 24,
      "lines_telugu": [
        "నిన్ను న్నమ్మినరీతినమ్మనొరులన్‌, నీకన్న నాకెన్నలే",
        "రన్నల్దమ్ములు తల్లిదండ్రులు గురుండాపత్సహాయుండు నా",
        "యన్నా! యెన్నడు నన్ను సంస్కృతి విషాదాంభోధి దాఁటించి య",
        "చ్ఛిన్నానంద సుఖాబ్ధిఁ దేల్చెదొ కదే శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 25,
      "lines_telugu": [
        "నీపంచం బడియుండఁగాఁ గలిగిన న్భిక్షాన్నమే చాలు ని",
        "క్షేపంబబ్బిన రాజకీటముల నే సేవింపఁగా నోప నా",
        "శాపాశంబులఁజుట్టి త్రిప్పకుము సంసారార్థమై బంటుగాఁ",
        "జేపట్టం దయగల్గెనేని మదిలో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 26,
      "lines_telugu": [
        "నీపేరున్‌ భవదంఘ్రితీర్థము భవన్నిష్ఠ్యూత తాంబూలముల్‌",
        "నీ పళ్ళెంబు ప్రసాదముంగొనికదా నే బిడ్డఁడైనాఁడ న",
        "న్నీ పాటిం గరుణింపు మోపనిఁక నేనెవ్వారికిం బిడ్డఁగాన్‌",
        "జేపట్టందగుఁ బట్టి మానఁదగదో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 27,
      "lines_telugu": [
        "\"అమ్మా! యయ్య!\" యటంచునెవ్వరిని నేనన్నన్శివా! నిన్ను నే",
        "సుమ్మీ నీ మదిఁ తల్లిదండ్రులనటంచు న్జూడఁగాఁబోకు నా",
        "కిమ్మైఁ దల్లియు దండ్రియున్‌ గురుఁడు నీవేకాన సంసారపుం",
        "జిమ్మంజీకటిఁగప్పిన\\న్‌ గడుపు నన్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 28,
      "lines_telugu": [
        "కొడుకుల్‌ పుట్టరటంచు నేడ్తురవివేకు ల్జీవనభ్రాంతులై",
        "కొడుకుల్‌ పుట్టరె కౌరవేంద్రున కనేకుల్‌ వారిచే నేగతుల్‌",
        "వడసెం బుత్త్రులులేని యా శుకునకున్‌ బాటిల్లెనే దుర్గతుల్‌",
        "చెడునే మోక్షపదం బపుత్త్రకునకున్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 29,
      "lines_telugu": [
        "గ్రహదోషంబులు దుర్నిమిత్తములు నీ కల్యాణనామంబు ప్ర",
        "త్యహముంబేర్కొను నుత్తమోత్తముల బాధంబెట్టగానోపునే",
        "దహనుం గప్పఁగఁజాలునే శలభసంతానంబు నీ సేవఁజే",
        "సి హతక్లేశులుగారుగాక మనుజుల్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 30,
      "lines_telugu": [
        "అడుగంబోనిఁక నన్యమార్గరతులం బ్రాణావనోత్సాహినై,",
        "యడుగంబోయినఁబోదు నీదు పదపద్మారాధకశ్రేణియు",
        "న్నెడకున్నిన్ను భజింపఁగాఁ గనియు నాకేలా పరాపేక్ష కో",
        "రెడిదింకేమి? భవత్ప్రసాదమె తగున్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 31,
      "lines_telugu": [
        "అదమాతంగము లందలంబులు హరుల్మాణిక్యము ల్పల్లకుల్‌,",
        "ముదితల్‌, చిత్రదుకూలము ల్పరిమళంబు ల్మోక్షమీఁజాలునేఁ",
        "మదిలో వీని నపేక్ష సేసి నృపధామ ద్వారదేశంబుఁగా",
        "చి దినంబుల్‌ వృథపుత్తురజ్ఞులకటా! శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 32,
      "lines_telugu": [
        "రోసీరోయదు కామినీజనుల తారుణ్యోరుసౌఖ్యంబులన్‌",
        "బాసీపాయదు పుత్త్రమిత్రజన సంపద్భ్రాంతి వాంఛాలతల్‌",
        "కోసీకోయదు నా మనంబకట! నీకుం బ్రీతిగా సత్క్రియల్‌",
        "చేసీచేయదు దీనిత్రుళ్ళణఁపవే శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 33,
      "lines_telugu": [
        "ఎన్నేళ్ళుండితి నేమిగంటినిఁక నే నెవ్వారి రక్షించెదన్‌",
        "నిన్నే నిష్ఠ భజించెద న్నిరుపమోన్నిద్రప్రమోదంబు నా",
        "కెన్నండబ్బెడు నెంతకాలమిఁక నేనిట్లున్న నేమయ్యెడిం",
        "జిన్నంబుచ్చక నన్ను నేలుకొనవే శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 34,
      "lines_telugu": [
        "చావంకాలము చేరువౌటెఱిఁగియుం జాలింపఁగా లేక త",
        "న్నేవైద్యుండు చికిత్సఁబ్రోవగలఁడో? యేమందు రక్షించునో?",
        "యే వేల్పుల్‌కృపఁజూతురో?యనుచు నిన్నింతైనఁ జింతింపఁడా",
        "జీవచ్ఛ్రాద్ధముఁజేసికొన్న యతియున్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 35,
      "lines_telugu": [
        "దినముంజిత్తములో సువర్ణముఖరీతీరప్రదేశామ్ర కా",
        "ననమధ్యోపల వేదికాగ్రమున నానందంబునం బంకజా",
        "సననిష్ఠన్నినుఁ జూడఁగన్న నదివో సౌఖ్యంబు లక్ష్మీవిలా",
        "సిని మాయానటనల్‌ సుఖంబులగునే శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 36,
      "lines_telugu": [
        "ఆలంచున్మెడఁగట్టి దానికి నపత్యశ్రేణి గల్పించి త",
        "ద్బాల వ్రాతము నిచ్చిపుచ్చుకొను సంబంధంబుగావించి యా",
        "మాలర్కంబున బాంధవంబనెడి ప్రేమం గొందఱం ద్రిప్పఁగా",
        "సీలన్సీల యమర్పినట్లొసంగితో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 37,
      "lines_telugu": [
        "తనువే నిత్యముగానొనర్చు మది లేదా, చచ్చి జన్మింపకుం",
        "డ నుపాయంబు ఘటింపు, మీ గతుల రెంటన్నేర్పు లేకున్న లే",
        "దని నాకిప్పుడెచెప్పు; చేయఁగల కార్యంబున్న సంసేవఁజే",
        "సి నినుంగాంచెదఁగాక కాలముననో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 38,
      "lines_telugu": [
        "పదునాల్గేలె మహాయుగంబులొక భూపాలుండు, చెల్లించె న",
        "య్యుదయాస్తాచలసంధినాజ్ఞ నొకఁడాయుష్మంతుఁడై వీరి య",
        "భ్యుదయంబెవ్వరు చెప్పఁగా వినరొ? యల్పుల్మత్తులై యేల చ",
        "చ్చెదరో రాజులమంచు నక్కటకటా! శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 39,
      "lines_telugu": [
        "రాజన్నంతనెపోవునా కృపయు ధర్మంబాభిజాత్యంబు వి",
        "ద్యాజాత క్షమ సత్యభాషణము విద్వన్మిత్ర సంరక్షయున్‌",
        "సౌజన్యంబు కృతంబెఱుంగుటయు విశ్వాసంబుగాకున్న దు",
        "ర్బీజ శ్రేష్ఠులుగా గతంబుగలదే శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 40,
      "lines_telugu": [
        "మును నీచే నపవర్గ రాజ్యపదవీమూర్ధాభిషేకంబు గాం",
        "చిన పుణ్యాత్ములు నేను నొక్కసరివో చింతించి చూడంగ నె",
        "ట్లనినం గీటఫణీంద్రపోతమదవేదండోగ్ర హింసావిచా",
        "రినిఁగాఁగా నినుఁగానఁగాక మదిలో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 41,
      "lines_telugu": [
        "పవమానాశన భూషణప్రకరము ల్భద్రేభచర్మంబు నా",
        "టవికత్వంబు ప్రియంబులై భుజగశుండాలాటవీచారులన్‌",
        "భవదుఃఖంబులఁ బాపుటొప్పుఁ చెలఁదిం బాటించి కైవల్యమి",
        "చ్చివినోదించుట కేమి కారణమయా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 42,
      "lines_telugu": [
        "అమరస్త్రీలరమించినంజెడదు మోహంబింతయు\\న్‌, బ్రహ్మప",
        "ట్టము సిద్ధించిన నాసదీఱదు నిరూఢక్రోధము\\న్‌ సర్వలో",
        "కములన్మ్రింగిన మానదిందుఁగల సౌఖ్యంబొల్ల నీ సేవఁజే",
        "సి మహాపాతకవారిరాశిఁగడతు\\న్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 43,
      "lines_telugu": [
        "చనువారిం గని యేడ్చువారు జముఁడా సత్యంబుగా వత్తు మే",
        "మనుమానంబిఁకలేదు నమ్మమని తారావేళ నా రేవునన్‌",
        "మునుఁగంబోవుచు బాససేయుటసుమీ ముమ్మాటికింజూడఁగాఁ",
        "జెనఁటుల్గానరు దీని భావమిదివో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 44,
      "lines_telugu": [
        "భవదుఃఖంబులు రాజకీటముల నేఁ బ్రార్థించినం బాయునే",
        "భవదంఘ్రిస్తుతి చేతఁగాక, విలసద్బాల క్షుథాక్లేశ దు",
        "ష్ట విధుల్మానునె? చూడ మేఁకమెడచంటం దల్లి కారుణ్యదృ",
        "ష్టి విశేషంబుననిచ్చు చంటబలెనో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 45,
      "lines_telugu": [
        "పవి పుష్పంబగు, నగ్ని మంచగు, నకూపారంబు భూమిస్థలం",
        "బవు, శత్రుండతిమిత్రుఁడౌ, విషము దివ్యాహారమౌ నెన్నఁగా",
        "నవనీమండలి లోపలన్‌ శివశివేత్యాభాషణోల్లాసికి\\న్‌",
        "శివ! నీనామము సర్వవశ్యకరమౌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 46,
      "lines_telugu": [
        "లేవో కానలఁ గందమూలఫలముల్‌ లేవో గుహల్‌ తోయముల్‌",
        "లేవో యేఱులఁ బల్లవాస్తరణముల్‌ లేవో సదాయాత్మలో",
        "లేవో నీవు విరక్తులన్మనుప జాలింబొంది భూపాలుర\\న్‌",
        "సేవల్సేయఁగఁ బోదురేలొకొ జనుల్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 47,
      "lines_telugu": [
        "మును నేఁ బుట్టిన పుట్టులెన్నిగలవో మోహంబుచే నందుఁ జే",
        "సిన కర్మంబుల ప్రోవులెన్నిగలవో చింతించినం గాన నీ",
        "జననంబే యని యున్నవాఁడ నిదియే చాలింపవే నిన్నుఁగొ",
        "ల్చినపుణ్యంబునకుం గృపారతుఁడవై శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 48,
      "lines_telugu": [
        "తనువెందాఁక ధరిత్రినుండు నను నందాఁక న్మహారోగదీ",
        "పన దుఃఖాదులఁ బొందకుండ ననుకంపాదృష్టి వీక్షించి యా",
        "వెనుక న్నీపదపద్మముల్దలఁచుచు న్విశ్వప్రపంచంబుఁ బా",
        "సిన చిత్తంబుననుండఁజేయ గదవే శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 49,
      "lines_telugu": [
        "మలభూయిష్ఠ మనోజధామము సుషుమ్నాద్వారమో? యారు కుం",
        "డలియో? పాదకరాక్షియుగ్మములు షట్కంజంబులో? మోముదా",
        "జలజంబో? నిటలంబు చంద్రకళయో, సంగంబు యోగంబొ? గా",
        "సిలిసేవింతురు కాంతల\\న్‌ భువి జనుల్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 50,
      "lines_telugu": [
        "జలకంబుల్‌, రసముల్‌, ప్రసూనములు, వాచాబంధముల్‌, వాద్యము",
        "ల్కలశబ్దధ్వను లంచితాంబరమలంకారంబు దీప్తుల్మెఱుం",
        "గులు నైవేద్యము మాధురీమహిమగాఁ గొల్తున్నినున్‌ భక్తిరం",
        "జిల దివ్యార్చన గూర్చినేర్చిన క్రియన్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 51,
      "lines_telugu": [
        "ఏలీలన్నుతియింపవచ్చు నుపమోత్ప్రేక్షా ధ్వనివ్యంగ్యశ",
        "బ్దాలంకార విశేషభాషల కలభ్యంబైన నీరూపముం",
        "జాలుంజాలుఁ గవిత్వమున్నిలుచునే సత్యంబు వర్ణించుచో,",
        "చీ! లజ్జింపరుగాక మాదృశకవుల్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 52,
      "lines_telugu": [
        "పాలుంబువ్వయుఁ బెట్టెదం గుడువరా పాపన్న రా! యన్న లే",
        "లే లెమ్మన నరంటిపండ్లుఁగొని తేలేకున్న నే నొల్లనం",
        "టే లాలింపరె తల్లిదండ్రులపుడట్లే తెచ్చి వాత్సల్య ల",
        "క్ష్మీ లీలావచనంబులం గుడుపరా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 53,
      "lines_telugu": [
        "కలలంచు న్శకునంబులంచు గ్రహయోగంబంచు సాముద్రికం",
        "బులటంచుం దెవులంచు దిష్టియనుచు న్భూతంబులంచున్విషా",
        "దులటంచు న్నిమిషార్ధజీవనములందుం బ్రీతిఁబుట్టించి యీ",
        "సిలుగుల్‌ ప్రాణుల కెన్నిచేసితివయా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 54,
      "lines_telugu": [
        "తలమీఁదం గుసుమప్రసాద మలికస్థానంబుపై భూతియున్‌",
        "గళసీమంబున దండ నాసికతుదన్గంధప్రసారంబు లో",
        "పల నైవేద్యముఁజేర్చు నే మనుజుఁడాభక్తుండు నీ కెప్పుడుం",
        "జెలికాడై విహరించు రౌప్యగిరిపై శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 55,
      "lines_telugu": [
        "ఆలుంబిడ్డలు మిత్రులున్‌ హితులు నిశ్టార్థంబు లీనేర్తు రే",
        "వేళ న్వారిభజింపఁ జాలిపడ కావిర్భూత మోదంబునం",
        "గాలంబెల్ల సుఖంబు నీకు నిఁక భక్తశ్రేణి రక్షింపకే",
        "శ్రీ లెవ్వారికిఁ గూడఁబెట్టెదవయా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 56,
      "lines_telugu": [
        "సులభుల్మూర్ఖు లనుత్తమోత్తములు రాజుల్గల్గి యేవేళన",
        "న్నలఁతం బెట్టిన నీ పదాబ్జములఁ బాయంజాల నేమిచ్చినం",
        "గలధౌతాచల మేలుటంబునిధిలోఁ గాపుండుటబ్జంబుపైఁ",
        "జెలువొప్పన్సుఖియింపఁ గాంచుటసుమీ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 57,
      "lines_telugu": [
        "కలధౌతాద్రియు నస్థిమాలికయు గోగంధర్వమున్బున్నయుం,",
        "బులిలోలున్భసితంబుఁ బాపతొడవుల్పోకుండఁ దోఁబుట్లకై,",
        "తొలినేవారలతోడఁబుట్టగఁ గళాదుల్గల్గె మేలయ్యె నా",
        "సిలువుల్దూరము చేసికొంటెఱిగియే శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 58,
      "lines_telugu": [
        "శ్రుతులభ్యాసముచేసి శాస్త్రగరిమల్శోధించి తత్త్వంబులన్‌",
        "మతినూహించి శరీరమస్థిరము బ్రహ్మంబెన్నసత్యంబు గాం",
        "చితిమంచున్‌ సభలన్‌ వృథావచనముల్చెప్పంగనేకాని, ని",
        "ర్జిత చిత్తస్థిరసౌఖ్యముల్‌ దెలియరో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 59,
      "lines_telugu": [
        "గతినీవంచు భజించువార లపవర్గంబొందఁగానేల సం",
        "తతముం గూటికినై చరింప వినలేదా \"యాయురన్నం ప్రయ",
        "చ్ఛతి\" యంచున్మొఱవెట్టఁగా శ్రుతులు సంసారాంధకారాభిదూ",
        "శిత దుర్మార్గులు గానఁ గానఁబడవో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 60,
      "lines_telugu": [
        "రతిరాజుద్ధతి మీఱనొక్క మఱి గోరాజాశ్వునిన్‌ నొక్కఁబో",
        "నతఁడా దర్పకు వేగ నొత్తఁ గవయం బాఁబోతునుందాఁకి యు",
        "గ్రతఁ బోరాడఁగ నున్న యన్నడిమి లేఁగల్వోలె శోకానల",
        "స్థితిపాలై మొఱపెట్టినన్‌ మనుపవే శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 61,
      "lines_telugu": [
        "అంతా సంశయమే శరీర ఘటనంబంతా విచారంబె లో",
        "నంతా దుఃఖపరంపరాన్వితమె మేనంతా భయభ్రాంతమే",
        "యంతానాంత శరీరశోషణమె దుర్వ్యాపారమే దేహికిన్‌",
        "జింతన్నిన్నుఁ దలంచి పొందరు నరుల్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 62,
      "lines_telugu": [
        "సంతోషించితిఁ జాలుఁజాలు రతి రాజద్వార సౌఖ్యంబులన్‌",
        "శాంతిం బొందితిఁ జాలుఁజాలు బహురాజద్వార సౌఖ్యంబులన్‌",
        "శాంతిం బొందెదఁ జూపు బ్రహ్మపద రాజద్వార సౌఖ్యంబు ని",
        "శ్చింత న్శాంతుఁడనౌదు నీ కరుణచే శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 63,
      "lines_telugu": [
        "స్తోత్రంబన్యులఁ జేయనొల్లని వ్రతస్థుల్వోలె వేసంబుతోఁ",
        "బుత్త్రీపుత్త్ర కళత్రరక్షణ కళాబుద్ధిన్‌ నృపాలాధమున్‌",
        "బాత్రంబంచు భజింపఁబోదు రిదియున్భావ్యంబె యెవ్వారి చా",
        "రిత్రంబెన్నఁడు మెచ్చనెంత మదిలో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 64,
      "lines_telugu": [
        "అకలంకస్థితి నిల్పి నాదమను ఘంటారావమున్‌ బిందు దీ",
        "పకళా శ్రేణి వివేక సాధనములొప్పన్బూని యానందతా",
        "రక దుర్గాటవిలో మనోమృగము గర్వస్ఫూర్తి వారించు వా",
        "రికిఁగా వీడు భవోగ్రబంధలతికల్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 65,
      "lines_telugu": [
        "ఒకయర్థంబును నిన్ను నే నడుగఁగా నూహింప నెట్లైన బొ",
        "మ్ము కవిత్వంబులు నాకు జెందవని యేమోయంటివా నాదు జి",
        "హ్వకు నైసర్గిక కృత్యమింతయు సుమీ ప్రార్థించుటే కాదు కో",
        "రికల న్నిన్నును గాన నాకు వశమా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 66,
      "lines_telugu": [
        "శుకముల్కింశుకపుష్పము ల్గని ఫలస్తోమంబటంచు న్సము",
        "త్సుకతం జేరఁగఁబోవ నచ్చట మహాదుఃఖంబు సిద్ధించుఁ గ",
        "ర్మకళాభాషలకెల్లఁ బ్రాపులగు శాస్త్రంబుల్విలోకించు వా",
        "రికి నిత్యత్వమనీష దూరమగునో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 67,
      "lines_telugu": [
        "ఒకరింజంపి పదస్థులై బ్రదుకఁ దామొక్కొక్కరూహింతురే",
        "లొకొ తామెన్నఁడు జావరో? తమకుఁ బోవో సంపదల్‌? పుత్త్రమి",
        "త్రకళత్రాదులతోడ నిత్యసుఖమందంగందురో? యున్నవా",
        "రికి లేదో మృతి యెన్నఁడుం గటకటా! శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 68,
      "lines_telugu": [
        "నీ కారుణ్యముఁ గల్గినట్టి నరుఁడే నీచాలయంబుం జొరం",
        "డే కార్పణ్యపు మాటలాడనరుగం డెవ్వారితో వేషముల్‌",
        "గైకోఁ డేమతముల్భజింపఁడిల నే కష్టప్రకారంబులన్‌",
        "జీకాకై చెడిపోఁడు జీవనదశన్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 69,
      "lines_telugu": [
        "జ్ఞాతుల్ద్రోహులు! వాండ్రు సేయు కపటేర్ష్యాది క్రియాదోషముల్‌",
        "మా తండ్రాన సహింపరాదు ప్రతికర్మంబించుకేఁ జేయగాఁ",
        "బోతే దోషముగాన మాని యతినై పోఁగోరినన్‌ సర్వదా",
        "చేతఃక్రోధము మానదెట్లు నడుతున్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 70,
      "lines_telugu": [
        "చదువుల్నేర్చిన పండితాధములు స్వేచ్ఛాభాషణ క్రీడలన్‌",
        "వదరన్‌ సంశయ భీకరాటవులఁ ద్రోవల్దప్పి వర్తింపఁగా",
        "మదనక్రోధకిరాతులందుఁ గని భీమప్రౌఢిచేఁ దాఁకినం",
        "చెదరుంజిత్తము చిత్తగింపఁగదవే శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 71,
      "lines_telugu": [
        "రోసిందేఁటిది రోఁతలేఁటిది మనోరోగస్థుఁడై దేహి తాఁ",
        "బూసిందేఁటిది పూఁతలేఁటివి మదాపూతంబులీ దేహంబుల్‌",
        "మూసిందేఁటిది మూఁతలేఁటివి సదా మూఢత్వమే కాని తాఁ",
        "జేసిందేఁటిది చేఁతలేఁటివి వృథా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 72,
      "lines_telugu": [
        "శ్రీశైలేశు భజింతునో యభవుఁ గాంచీనాథు సేవింతునో",
        "కాశీవల్లభుఁ గొల్వఁబోదునొ మహాకాళేశుఁ బూజింతునో",
        "నా శీలంబణువైన మేరువనుచున్‌ రక్షింపవే నీ కృపా",
        "శ్రీ శృంగార విలాసహాసములచే శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 73,
      "lines_telugu": [
        "అయవారై చరియింపవచ్చుఁ దనపాదాంభోజ తీర్థంబులన్‌",
        "దయతోఁ గొమ్మనవచ్చు సేవకుని నర్థప్రాణదేహాదుల",
        "న్నియు నా సొమ్మనవచ్చుఁగాని నరులన్నిందించి నిన్నాత్మ ని",
        "ష్క్రియతం గానఁగరాదు పండితులకున్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 74,
      "lines_telugu": [
        "మాయాజాండ కరండకోటిఁ పొడిగా మర్దించిరో విక్రమా",
        "జేయుం గాయజుఁ జంపిరో కపటలక్ష్మీమోహముం బాసిరో",
        "యాయుర్దాయ భుజంగమృత్యువు ననాయాసంబునన్‌ గెల్చిరో",
        "శ్రేయోదాయకులౌదు రెట్టులితరుల్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 75,
      "lines_telugu": [
        "చవిగాఁజూడ వినంగ మూర్కొనఁ దనూసంఘర్షణాస్వాద మొం",
        "ద వినిర్మించెదవేల జంతువుల నేతత్క్రీడలే పాతక",
        "వ్యవహారంబులు సేయనేమిటికి మాయావిద్యచేఁ బ్రొద్దుపు",
        "చ్చి వినోదింపగఁ దీన నేమిఫలమో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 76,
      "lines_telugu": [
        "వెనుకంజేసిన ఘోరదుర్దశలు భావింపంగ రోఁతయ్యెడున్‌",
        "వెనుకన్ముందటవచ్చు దుర్మరణముల్వీక్షింప భీతయ్యెడున్‌",
        "నను నేఁజూచియు నావిధుల్దలఁచియున్నాకే భయంబయ్యెడుం",
        "జెనకుంజీకటినాయెఁ గాలమునకున్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 77,
      "lines_telugu": [
        "పరిశీలించితి మంత్రతంత్రములు చెప్పన్వింటి సాంఖ్యాది యో",
        "గరహస్యంబులు వేదశాస్త్రములు వక్కాణించితిన్‌ శంకవో",
        "దరయం గుమ్మడికాయలోను యవగింజంతైన నమ్మించి సు",
        "స్థిరవిజ్ఞానము త్రోవఁ జూపగదవే శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 78,
      "lines_telugu": [
        "మొదలంజేసిన వారి ధర్మములు నిర్మూలంబుగాఁ జేసి దు",
        "ర్మదులై యిప్పుడు వారధర్మములొనర్పం దమ్ము దైవంబు న",
        "వ్వదె? రానున్న దురాత్ములెల్ల దమ త్రోవంబోవరే యేలచే",
        "సెదరో మీఁదు దలంచి చూడకధముల్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 79,
      "lines_telugu": [
        "కాసంతైన సుఖంబొనర్చునొ మనఃకామంబు లీడేర్చునో",
        "వీసంబైనను వెంటవచ్చునొ జగద్విఖ్యాతిఁ గావించునో",
        "దోసంబుల్పెడఁబాపునో వలసినందోడ్తో మిముంజూపునో",
        "ఛీ! సంసారదురాశలేలుడుపవో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 80,
      "lines_telugu": [
        "ఒకపూఁటించుక కూడు తక్కువగునే నోర్వంగలేఁ డెండకో",
        "పక నీడన్వెదకుం జలికింజడిసి కుంపట్లెత్తుకోఁ జూచు వా",
        "నకు నిల్లిల్లును దూఱు నీతనువు దీనన్వచ్చు సౌఖ్యంబు రో",
        "సి కడాసింపరుగాక మర్త్యులకటా! శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 81,
      "lines_telugu": [
        "కేదారాదిసమస్త తీర్థములు కోర్కింజూడఁ బోనేఁటికిం",
        "గాదా ముంగిలి వారణాసి కడుపే కైలాసశైలంబు మీ",
        "పాదధ్యానము సంభవించునపుడే భావింప నజ్ఞాన ల",
        "క్ష్మీదారిద్ర్యులుగారె లోకు లకటా! శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 82,
      "lines_telugu": [
        "తమకంబొప్పఁ బరాంగనాజన పరద్రవ్యంబులన్‌ మ్రుచ్చిలం",
        "గ మహోద్యోగము సేయు నెమ్మనము దొంగంబట్టి వైరాగ్యపా",
        "శములంబట్టి బిగించి నీదు చరణస్తంభంబున\\న్‌ గట్టివై",
        "చి ముదంబెప్పుడుఁ గల్గజేయఁగదవే శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 83,
      "lines_telugu": [
        "వేధం దిట్టఁగరాదు గాని భువిలో విద్వాంసులం జేయనే",
        "లా ధీచాతురిఁ జేసిఁ జేసిన గులామాపాటునే పోక క్షు",
        "ద్బాధాదుల్‌ కలిగింపనేల యదికృత్యంబైన దుర్మార్గులన్‌",
        "ఛీ! ధాత్రీశులఁ జేయనేఁటి కకటా! శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 84,
      "lines_telugu": [
        "పుడమిన్నిన్నొక బిల్వపత్త్రమున నేఁ పూజించి పుణ్యంబునుం",
        "బడయన్నేరక పెక్కుదైవములకుం బప్పుల్‌ ప్రసాదంబులుం",
        "గుడుముల్‌ దోసెలు సారెసత్తులడుకుల్‌ గుగ్గిళ్లునుం బెట్టుచుం",
        "జెడి యెందుం గొఱగాకపోదురకటా! శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 85,
      "lines_telugu": [
        "విత్తజ్ఞానము పాడుచిత్తము భవావేశంబు రక్షాంబువుల్‌",
        "మత్తత్త్వంబు తదంకురం బనృతముల్‌ మాఱాకులత్యంత దు",
        "ర్వృత్తుల్‌ పువ్వులు పండ్లు మన్మథ ముఖావిర్భూత దోషంబులుం",
        "జిత్తాభ్యున్నత నింబభూజమునకున్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 86,
      "lines_telugu": [
        "నీపై గావ్యము చెప్పుచున్నయతఁడు న్నీపద్యముల్‌ వ్రాసియి",
        "మ్మా పాఠంబొనరింతు నన్నయతఁడున్‌ మంజుప్రబంధంబు ని",
        "ష్టాపూర్తింబఠియించుచున్న యతఁడున్‌ సద్బాంధవుల్‌గాక చీ",
        "చీ పృశ్ఠాగత బాంధవంబు నిజమా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 87,
      "lines_telugu": [
        "సంపద్వర్గముఁ బాఱఁదోలి రిపులన్‌ జంకించి యాకాంక్షలన్‌",
        "దంపుల్వెట్టి కళంకముల్నఱికి బంధక్లేశ దోషంబులం",
        "జింపుల్చేసి వయోవిలాసములు సంక్షేపించి భూతంబులం",
        "జెంపల్వేయక నిన్నుఁ గాననగునా? శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 88,
      "lines_telugu": [
        "రాజశ్రేణికి దాసులై సిరులఁ గోరం జేరఁగా సౌఖ్యమో",
        "యీ జన్మంబు తరింపఁజేయఁగల మిమ్మే ప్రొద్దు సేవించు ని",
        "ర్వ్యాజాచారము సౌఖ్యమో తెలియలేరో మానవు ల్బాపరా",
        "జీజాతాది మదాంధ బుద్ధులగుచున్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 89,
      "lines_telugu": [
        "నిన్నం జూడరొ మొన్నఁజూడరో జనుల్‌ నిత్యంబుఁజావంగ నా",
        "పన్నుల్గన్న నిధానమయ్యెడి ధనభ్రాంతి న్విసర్జింపలే",
        "కున్నా రెన్నఁడు నిన్ను గందురిక మర్త్యుల్‌ గొల్వరేమో నిను",
        "న్చిన్నంబుచ్చక ప్రోవకుండునెడలన్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 90,
      "lines_telugu": [
        "వన్నేయేనుఁగు తోలుదుప్పటము బువ్వా కాలకూటంబు చే",
        "గిన్నే కపాల ముగ్రమగు భోగే కంఠహారంబు మే",
        "ల్నిన్నీలాగున నుంటయుందెలిసియు న్నీపాదపద్మంబు చే",
        "ర్చెన్నారాయణుఁడెట్లు మానసముఁ దా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 91,
      "lines_telugu": [
        "ద్వారద్వారములందుఁ గంచుకిజన వ్రాతంబు దండంబులన్‌",
        "దోరంతస్స్థలి బగ్గనంబొడుచుచున్‌ దుర్భాషలాడన్మఱిన్‌",
        "వారింబ్రార్థనచేసి రాజులకు సేవల్సేయగాఁ బోరు ల",
        "క్ష్మీ రాజ్యంబునుగోరి నీ పరిజనుల్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 92,
      "lines_telugu": [
        "ఊరూరం జనులెల్ల భిక్షమిడరో యుండం గుహల్గల్గవో",
        "చీరానీకము వీథులందొరకదో శీతామృత స్వచ్ఛవాః",
        "పూరంబేఱులఁబాఱదో తపసులంబ్రోవంగ నీవోపవో",
        "చేరంబోవుదురేల రాజుల జనుల్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 93,
      "lines_telugu": [
        "దయ సేయుండని గొందఱాడుదురు నిత్యంబున్నినుంగొల్చుచున్‌",
        "నియమంబెంతొ ఫలంబునంతియగదా నీవీయ పిండెంతొ యం",
        "తియకా యెప్పటికిం దళం బశనబుద్ధిం జూడనేలబ్బు స",
        "త్క్రియలన్నిన్ను భజింప కిష్టసుఖముల్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 94,
      "lines_telugu": [
        "ఆరావంబుదయించెఁ దారకముగా నాత్మాభ్రవీధిన్మహా",
        "కారోకారమకార యుక్తమగునోంకారాభిధానంబు చె",
        "న్నారు న్విశ్వమనంగఁ దన్మహిమచే నా నాదబిందుల్సుఖ",
        "శ్రీ రంజిల్లఁగడంగు నీవదె సుమీ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 95,
      "lines_telugu": [
        "నీ భక్తుల్పదివేల భంగుల నినున్సేవింపుచున్‌ వేఁడఁగా",
        "లోభంబేఁటికి వారి కోర్కులు కృపాళుత్వంబుఁనం దీర్పరా",
        "దా భవ్యంబు దలంచిచూడు పరమార్థంబిచ్చి పొమ్మన్న నీ",
        "శ్రీ భాండారములోఁ గొఱంతపడునా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 96,
      "lines_telugu": [
        "మొదలన్భక్తులకిచ్చినాఁడవు గదా మోక్షంబు నేఁడేమయా",
        "ముదియంగా ముదియంగఁబుట్టె ఘనమౌ మోహంబు లోభంబున",
        "న్నది సత్యంబు కృపందలంప వొక పుణ్యాత్ముండు నిన్నాత్మ గొ",
        "ల్చి దినంబున్మొఱవెట్టఁగా గటకటా! శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 97,
      "lines_telugu": [
        "కాలద్వార కవాటబంధనము దుష్కాల ప్రమాణక్రియా",
        "లీలాజాలక చిత్రగుప్త ముఖవల్మీకోగ్ర జిహ్వాద్భుత",
        "వ్యాళ వ్యాళవిరోధి మృత్యుముఖదంష్ట్రాహార్య వజ్రంబు ది",
        "క్చేలాలంకృత! నీదు నామ మరయన్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 98,
      "lines_telugu": [
        "పదివేలైనను లోకకంటకులచేఁ బ్రాపించు సౌఖ్యంబు నా",
        "మదికిం బథ్యముగాదు సర్వమునకున్‌ మధ్యస్థుఁడై సత్యదా",
        "న దయాదుల్గల రాజు నా కొసఁగు మెన్నన్వాని నీయట్ల చూ",
        "చి దినంబున్ముద మొందుదుం గడపటన్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 99,
      "lines_telugu": [
        "తాతల్‌ తల్లియుఁ దండ్రియున్‌ మఱియు బెద్దల్చావగాఁ జూడరో",
        "భీతింబొందఁగనేల చావునకుఁగాఁ బెండ్లాము బిడ్డల్హిత",
        "వ్రాతంబున్బలవింప జంతువులకు న్వాలాయమై యుండఁగాఁ",
        "జేతోవీధి నరుండు నిన్గొలువఁడో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 100,
      "lines_telugu": [
        "జాతుల్సెప్పుట సేవసేయుట మృషల్‌ సంధించు టన్యాయవి",
        "ఖ్యాతింబొందుట కొండెకాడవుట హింసారంభకుండౌట మి",
        "థ్యాతాత్పర్యము లాడుటన్నియుఁ బరద్రవ్యంబు నాశించి యీ",
        "శ్రీ తానెన్నియుగంబు లుండఁగలదో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 101,
      "lines_telugu": [
        "చెడుగుల్‌ కొందఱు కూడి చేయఁగఁ బనుల్‌ చీకట్లు దూఱంగఁ బా",
        "ల్పడితింగాని చరింపరాని నిను నొల్లంజాలుఁ బొమ్మంచు ని",
        "ల్వెడలం ద్రోచినఁజూరువట్టుకొని నే వ్రేలాడుదుం గోర్కిఁగో",
        "రెడి యర్థంబులు నాకు వే గలుగవో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 102,
      "lines_telugu": [
        "భసితోద్ధూళన ధూసరాంగులు జటాభారోత్తమాంగుల్‌ తపో",
        "వ్యసనుల్‌ సాధితపంచవర్ణరసనుల్‌ వైరాగ్యవంతుల్‌ నితాం",
        "తసుఖస్వాంతులు సత్యభాషణ సముద్యద్రత్నరుద్రాక్షరా",
        "జిసమేతుల్‌ తుదనెవ్వరైనఁ గొలుతున్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 103,
      "lines_telugu": [
        "జలజశ్రీగల మంచినీళ్ళు గలవా చట్రాతిలో బాపురే!",
        "వెలివాడన్మఱి బాఁపనిల్లు గలదా వేసాలు గాకక్కటా!",
        "నలి నారెండుగుణంబులెంచి మదిలో నన్నేమి రోయంగ నీ",
        "చెలువంబైన గుణంబు లెంచుకొనవే శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 104,
      "lines_telugu": [
        "గడియల్‌ రెంటికొ మూఁటికో గడియకో కాదేని నేఁడెల్లియో",
        "కడనేఁడాదికొ యెన్నడో యెఱుఁగ మీ కాయంబు లీ భూమిపైఁ",
        "బడఁగా నున్నవి ధర్మమార్గమొకటిం బాటింపరీ మానవుల్‌",
        "చెడుగుల్‌ నీ పదభక్తిం దెలియరో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 105,
      "lines_telugu": [
        "క్షితిలో దొడ్డతురంగసామజములే చిత్రమ్ము లాందోళికా",
        "తతులే లెక్క విలాసినీజన సువస్త్రవ్రాత భూషాకలా",
        "ప తనూజాదికమేమి దుర్లభము నీ పాదమ్ము లర్చించుచో",
        "జితపంకేరుహ పాదపద్మయుగళా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 106,
      "lines_telugu": [
        "సలిలమ్మున్జుళుకప్రమాణ మొక పుష్పమ్మున్భవన్మౌళి ని",
        "శ్చల భక్తిప్రపత్తిచే నరుఁడు పూజల్సేయఁగా ధన్యుఁడౌ",
        "నిల గంగానదిఁ జంద్రఖండమును దా నిందుం దుదింగాంచు నీ",
        "చెలువంబంతయు నీ మహత్త్వమిదిగా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 107,
      "lines_telugu": [
        "తమ నేత్రద్యుతిఁ దామెచూడ సుఖమై తాదాత్మ్యమున్గూర్పఁగా",
        "విమలమ్ము ల్కమలాభము ల్జితలసద్విత్యుల్లతాలాస్యముల్‌",
        "సుమనోబాణజయప్రదమ్ములనుచు న్జూచున్‌ జనంబూని హా",
        "రిమృగాక్షీనివహమ్ము కన్నుఁగవలన్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 108,
      "lines_telugu": [
        "పటవద్రజ్జుభుజంగవద్రజత విభ్రాంతి స్ఫురచ్ఛుక్తివ",
        "ద్ఘటవ చ్చంద్రశిలాజపాకుసుమ రుక్సాంగత్యవత్తంచు వా",
        "క్పటిమల్నేర్తురు చిత్సుఖంబనుభవింపన్‌ లేక దుర్మేధసుల్‌",
        "చిటుకన్నం దలపోయఁజూతురధముల్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 109,
      "lines_telugu": [
        "నిను నిందించిన దక్షుపైఁ దెగవో వాణీనాథు శాసింపవో",
        "చనునా నీ పదపద్మ సేవకులఁ దుచ్ఛంబాడు దుర్మార్గునిం\\న్‌",
        "బెనుపన్నీకును నీదు భక్తతతికిన్‌ భేదంబు గానంగ వ",
        "చ్చెనో లేకుండిన నూఱకుండఁగలవా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 110,
      "lines_telugu": [
        "కరిదైత్యున్బొరిగొన్న శూలము కరగ్రస్తంబుగాదో రతీ",
        "శ్వరునిన్‌ గాల్చిన ఫాలలోచన శిఖావర్గంబు చల్లాఱెనో",
        "పరనిందాపరుల న్వధింపవిదియున్‌ భావ్యంబె వారేమి చే",
        "సిరి నీకున్బరమోపకార మరయన్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 111,
      "lines_telugu": [
        "దురము న్దుర్గము రాయబారము మఱిన్‌ దొంగర్కమున్‌ వైద్యమున్‌",
        "నరనాథాశ్రయమోడ బేరమును బెన్మంత్రంబు సిద్ధించినన్‌",
        "అరయన్‌ దొడ్డఫలంబుగల్గునదిగాకా కార్యమే తప్పినన్‌",
        "సిరియుంబోవును బ్రాణహానియు నగున్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 112,
      "lines_telugu": [
        "తనయుం గాంచి ధనంబు వాడి దివిజస్థానంబు గట్టించి వి",
        "ప్రున కుద్వాహముఁ జేసి సత్కృతికిఁ బాత్రుండై తటాకంబు నే",
        "ర్పునఁ ద్రవ్వించి వనంబు బెట్టి మననీ పోలేఁడు నీ సేవజే",
        "సిన పుణ్యాత్ముఁడు పోవు లోకమునకున్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 113,
      "lines_telugu": [
        "క్షితినాథోత్తమ! సత్కవీశ్వరుఁడు వచ్చెన్‌ మిమ్ములంజూడఁగా",
        "నతఁడే మేటి కవిత్వ వైఖరిని? సద్యఃకావ్యనిర్మాత త",
        "త్ప్రతిభ ల్మంచివి తిట్టుపద్యములు చెప్పండాతఁడైనన్‌ మముం",
        "గ్రితమే చూచెను బొమ్మటంచురథముల్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    },
    {
      "id": 114,
      "lines_telugu": [
        "నీకుంగాని కవిత్వమెవ్వరికి నేనీనంచు మీఁదెత్తితిన్‌",
        "జేకొంటిన్‌ బిరుదంబు కంకణము ముంజేగట్టితిం బట్టితిన్‌",
        "లోకుల్‌ మెచ్చ వ్రతంబు నా తనువుకీలున్‌ నేర్పులుంగావు ఛీ",
        "ఛీ కాలంబుల రీతి దప్పెడు జుమీ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 115,
      "lines_telugu": [
        "నిచ్చల్‌ నిన్ను భజింప చిన్మయమహా నిర్వాణ పీఠంబుపై",
        "రచ్చల్సేయక యార్జవంబు కుజనవ్రాతంబుచేఁగ్రాఁగి భూ",
        "భృచ్చండాలురఁ గొల్చి వారు దను గోపింపన్‌ బుధుండార్తుఁడై",
        "చిచ్చాఱం జమురెల్లఁ జల్లుకొనునో శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 116,
      "lines_telugu": [
        "దంతంబుల్పడనప్పుడే తనువునన్‌ దార్ఢ్యంబు నున్నప్పుడే",
        "కాంతాసంఘము రోయనప్పుడె జరాక్రాంతంబు గానప్పుడే",
        "వింతల్మేనఁ జరించనప్పుడె కురుల్వెల్వెల్ల గానప్పుడే",
        "చింతింపన్‌వలె నీ పదాంబుజములన్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 117,
      "lines_telugu": [
        "ఊరూరన్‌ బవినీని కాండ్లు కవులై యొక్కొక్కచోఁ గొందఱన్‌",
        "కేరే మీరును బాణకాదురనుచున్‌ గీతాలు బోధింపఁగా",
        "సారాసారమెఱుంగలేక మిగులంజౌకయ్యెగా పద్యముల్‌",
        "జేరంజోటికనేది సత్కవులకున్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 118,
      "lines_telugu": [
        "దొప్పెండెంగిలి దెచ్చియిచ్చినను గండూషాంబుధారావళిన్‌",
        "దొప్పం దోఁగిన చెప్పుగాల తలపై ద్రొక్కంగ నట్లైనఁ గ",
        "న్నప్పం బాత్రుని జేసితింతటికి సన్మానంబు దీపింపఁగా",
        "చెప్పన్నేరము నీ విహార మహిమల్‌ శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "శార్దూలవిక్రీడితము"
    },
    {
      "id": 119,
      "lines_telugu": [
        "అల యేకార్ణవ వేళ నీవు వటపత్రాకారమై యుండఁగా",
        "చెలువంబొప్పఁగ మాధవుండు గలిగెన్‌ జేరంగఁజోటంచుదా",
        "నెలమిం దామరతంపరై బ్రతికి నాఁడింతాకు పై నుండియే",
        "సిలుగుల్‌ పొందక నీ కతంబునగదా శ్రీకాళహస్తీశ్వరా!"
      ],
      "makutam_telugu": "శ్రీకాళహస్తీశ్వరా!",
      "Chandassu": "మత్తేభవిక్రీడితము"
    }
  ]
}
