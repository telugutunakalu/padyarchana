{
  "shatakam_title_telugu": "జడ శతకము",
  "author_telugu": null,
  "year": null,
  "poems": [
    {
      "id": 1,
      "lines_telugu": [
        "శ్రీ కరుని సత్య కొంగున",
        "నే కారణమున బిగించె నెరుగన్ దరమా?",
        "తా కులికెడు భంగిమలో",
        "నో కరమున నిన్ను బట్టి హొయలొలుక 'జడా'!"
      ],
      "makutam_telugu": "జడా!",
      "chandassu": null
    },
    {
      "id": 2,
      "lines_telugu": [
        "కోరిన కోర్కెలు దీరగ",
        "గారాముగ పతిని బట్టు గాలమ్మగుచున్,",
        "దారికి రానని నిక్కిన",
        "సోరముగా దెబ్బ లాడు చొలకోల 'జడా'!"
      ],
      "makutam_telugu": "జడా!",
      "chandassu": null
    },
    {
      "id": 3,
      "lines_telugu": [
        "మోహిని సుధ బంచెడు కో",
        "లాహలమున నీ సొగసరి లాస్యము శివునే",
        "యూహల్లో తేల్చి చెలగి",
        "మోహమ్మున ముంచలేదె మురిపాల 'జడా'!"
      ],
      "makutam_telugu": "జడా!",
      "chandassu": null
    },
    {
      "id": 4,
      "lines_telugu": [
        "తరుణీ మణి 'జడ' నూపితె",
        "ధరణియె ఊగొచ్చు మగని ధైర్యం జారున్",
        "పొరబాటున జడ లాగకు",
        "జరజర మని ఊడి విగ్గు జారితే కష్టం!"
      ],
      "makutam_telugu": "కష్టం!",
      "chandassu": null
    },
    {
      "id": 5,
      "lines_telugu": [
        "పొడుగు 'జడ'ను చూసి మురిసి",
        "వడివడిగా పెళ్లి వరకు వస్తావ్ కానీ",
        "కడకా నెల సంపాదన",
        "జడనూనెకు చాలక నువు చస్తావ్ బాసూ!"
      ],
      "makutam_telugu": "బాసూ!",
      "chandassu": null
    },
    {
      "id": 6,
      "lines_telugu": [
        "బారెడు 'జడ'తో నతివలు",
        "మూరెడు పొడవైన మల్లె పూలు ముడిచియున్",
        "తీరుగ ముస్తాబై శృం",
        "గారముగా చీర గట్టి కనిపింతురుగా!"
      ],
      "makutam_telugu": "కనిపింతురుగా!",
      "chandassu": null
    },
    {
      "id": 7,
      "lines_telugu": [
        "'జడ'యను చర్నా కోలా",
        "జడిపించుచు భర్త నెపుడు సరసముతోడన్",
        "విడువక నదుపున బెట్టెడు",
        "పడతుల పెత్తనము జూడవచ్చును వసుధన్!"
      ],
      "makutam_telugu": "వసుధన్!",
      "chandassu": null
    },
    {
      "id": 8,
      "lines_telugu": [
        "సడి చేయని భంగిమతో",
        "నొడలుప్పొంగగ నిలబడి యొద్దిక తోడన్",
        "'జడ' సౌందర్యము జూపుచు",
        "పడవేతురు ముగ్గులోన పతులను జాణల్!"
      ],
      "makutam_telugu": "జాణల్!",
      "chandassu": null
    },
    {
      "id": 9,
      "lines_telugu": [
        "'జడ' శతకమ్మును చదివిన",
        "పడతియు కడు భక్తి వేడె భర్తను-\"దయతో",
        "వడి తెండు నొక్క సవరము",
        "జడ రక్తిని వేసుకొనెద సరసుడవేగా\"!"
      ],
      "makutam_telugu": "సరసుడవేగా\"!",
      "chandassu": null
    },
    {
      "id": 10,
      "lines_telugu": [
        "పిన్నకు రెండు 'జడ'లునూ",
        "మిన్నగ నోపును పడుచుకు మెండుగ నొకటీ",
        "వన్నెగ వాల్జడ, పూజడ",
        "కన్నెకునందము సొగసుయు కానగ నెంతో!"
      ],
      "makutam_telugu": "నెంతో!",
      "chandassu": null
    },
    {
      "id": 11,
      "lines_telugu": [
        "తల స్నానము చేయించెద",
        "తలదువ్వెద 'జడ'ను వేసి తరుణీ నేనే",
        "తలలో పూవులు తురిమెద",
        "తలపకు జడ కత్తిరించ దయతో నెపుడున్!"
      ],
      "makutam_telugu": "నెపుడున్!",
      "chandassu": null
    },
    {
      "id": 12,
      "lines_telugu": [
        "వన్నెల యన్నుల మిన్నలు",
        "తిన్నని వాల్జడలు వేసి తిరుగాడంగన్",
        "కన్నులు మరల్చ కష్టము",
        "సన్నని నడుమున కటునిటు 'జడ'లే యూగన్!"
      ],
      "makutam_telugu": "యూగన్!",
      "chandassu": null
    },
    {
      "id": 13,
      "lines_telugu": [
        "హరువగు పరువమున మెఱయు",
        "విరిబోడి తనరుచు దుఱిమి విరులను 'జడ'లో",
        "మురిపెపు నడకల బిరబిర",
        "తిరుగుచు మురిపించి కలను తెరమరుగయ్యెన్!"
      ],
      "makutam_telugu": "తెరమరుగయ్యెన్!",
      "chandassu": null
    },
    {
      "id": 14,
      "lines_telugu": [
        "పెను నాగుపాము పోలిక",
        "వనితామణి వెన్నునంటి పరిగెడు 'జడ'కై",
        "మునులెందరొ తపము వదలి",
        "కనుసైగల జేసి జనిరి కామాతురులై !"
      ],
      "makutam_telugu": "కామాతురులై !",
      "chandassu": null
    },
    {
      "id": 15,
      "lines_telugu": [
        "తరుణుల కింపును గూర్చెడు",
        "పిరుదుల నడయాడునట్టి పెను 'జడ'ను గనన్",
        "పరసతిని జూడ నొప్పని",
        "పురుషుని చిత్తమ్ము కూడ మోహమునొందున్ !"
      ],
      "makutam_telugu": "మోహమునొందున్ !",
      "chandassu": null
    },
    {
      "id": 16,
      "lines_telugu": [
        "జగడములాడెడు వేళన్",
        "జగదాంబై 'జడ'ను జుట్టి శరవేగముగా",
        "పగవారిపైన దాడికి",
        "తెగియించుచు పరుగులాడు స్త్రీ లోకమ్మున్!"
      ],
      "makutam_telugu": "లోకమ్మున్!",
      "chandassu": null
    },
    {
      "id": 17,
      "lines_telugu": [
        "'జడ' నీ యడ్డము తొలగగ",
        "పడతులు నిను బ్రతిమలాడి పైకనకున్నన్",
        "మెడవంచి వధువు మ్రొక్కక",
        "పుడమిని ముడివేయ గలడ? పుస్తెను వరుడే !"
      ],
      "makutam_telugu": "వరుడే !",
      "chandassu": null
    },
    {
      "id": 18,
      "lines_telugu": [
        "గుడిలో కొట్టిన గంటలు",
        "సడిజేయగ మదిని రేగు శంకరు తలపే",
        "'జడ'కే కట్టిన గంటలు",
        "సడిజేయక మదిని రేపు చక్కని వలపే!"
      ],
      "makutam_telugu": "వలపే!",
      "chandassu": null
    },
    {
      "id": 19,
      "lines_telugu": [
        "బారెడు 'జడ' 'భాగ్యమ్మ' కు",
        "మూరెడు జడ 'మున్ని' వచ్చి ముచ్చట జెపుచున్",
        "మూరలతో కొలువగ దరి",
        "జేరుచు సవరమ్ము వెదికె చేడియ జడలో!"
      ],
      "makutam_telugu": "జడలో!",
      "chandassu": null
    },
    {
      "id": 20,
      "lines_telugu": [
        "ఉయ్యాలవోలె నూగుచు",
        "వయ్యారపు నడుము పైన వగలను బోవన్",
        "సయ్యాటలాడు వాల్జడ",
        "అయ్యారే! అతివ నడకకందములద్దున్!"
      ],
      "makutam_telugu": "అందములద్దున్!",
      "chandassu": null
    },
    {
      "id": 21,
      "lines_telugu": [
        "మెడమీద పూలనాట్యము",
        "పొడవగు కేశాల కూర్పు ముప్పేటలతో",
        "పడతికి నింపొన గూర్చెడి",
        "'జడ' సొంపును పొగడ తరమె జహ్నువుకైనన్!"
      ],
      "makutam_telugu": "జహ్నువుకైనన్!",
      "chandassu": null
    },
    {
      "id": 22,
      "lines_telugu": [
        "అలకల పానుపు నెక్కగ",
        "సలలితముగ వలపు జూపి సరసములాడన్",
        "కలహాన కార్య సిద్ధికి",
        "పలు ఘటనల సూత్రధారి పడతికి 'జడ'యే!"
      ],
      "makutam_telugu": "జడ'యే!",
      "chandassu": null
    },
    {
      "id": 23,
      "lines_telugu": [
        "యమపాశము కీచకులకు",
        "సుమబాణము రమణుడైన సురుచిర పతికిన్",
        "రమణీయము సుందరి 'జడ'",
        "సమభావము గల్గినట్టి సరసులకెల్లన్!"
      ],
      "makutam_telugu": "సరసులకెల్లన్!",
      "chandassu": null
    },
    {
      "id": 24,
      "lines_telugu": [
        "సుళ్ళే పస గుఱ్ఱానికి,",
        "పెళ్ళే పస యవ్వనమున, పిరుదులు తాకే",
        "'జళ్ళే' పస ఆడాళ్ళకు,",
        "గుళ్ళే పస తిరుమలేశు గుడి ప్రాంగణమున్!"
      ],
      "makutam_telugu": "ప్రాంగణమున్!",
      "chandassu": null
    },
    {
      "id": 25,
      "lines_telugu": [
        "జడగంటలు పిరుదులపై",
        "తడిగిటథకథోమటంచు తాళము వేయున్",
        "నడుమూపెడు గడుసరి కన",
        "బడితే తడబడని దొక్క వ్యాసాత్మజుడే!"
      ],
      "makutam_telugu": "వ్యాసాత్మజుడే!",
      "chandassu": null
    },
    {
      "id": 26,
      "lines_telugu": [
        "తొడపాశము చిన్నప్పుడు,",
        "జడపాశము యవ్వనమున జవ్వని చేతన్.",
        "నడి వయసున ధనపాశము,",
        "కడకా యమపాశమింక కర్మలె మిగులున్"
      ],
      "makutam_telugu": "మిగులున్",
      "chandassu": null
    },
    {
      "id": 27,
      "lines_telugu": [
        "జడలో సుమములె శరములు,",
        "జడయే మన్మధుని విల్లు, సరసుడె లక్ష్యం,",
        "పడకే రణరంగము, కల",
        "బడితే యిరువురికి జయము, ఫలితము పాపల్"
      ],
      "makutam_telugu": "పాపల్",
      "chandassu": null
    },
    {
      "id": 28,
      "lines_telugu": [
        "ఇదిగో, బాపూ, రమణా!",
        "పదిలం మీ గుఱుతులన్ని పదచిత్రాలై",
        "ఎద నింపే 'ఖద'లై అవి",
        "గుది గుచ్చిన 'జడ'ల లాగ గుండెలనూపున్ !"
      ],
      "makutam_telugu": "గుండెలనూపున్ !",
      "chandassu": null
    },
    {
      "id": 29,
      "lines_telugu": [
        "అమ్మాయిని చూసినపుడు",
        "అమ్మో,భయమేదొ గలుగు నబ్బాయిలలో !",
        "గమ్మున భయపడకుండా",
        "రమ్మన్నట్టు కులుకు 'జడ' రమణి వెనకనే !"
      ],
      "makutam_telugu": "వెనకనే !",
      "chandassu": null
    },
    {
      "id": 30,
      "lines_telugu": [
        "తరుణికి సకలము సొగసని",
        "ఎరుగని పురుషులు తరచుగ ఎగబడి 'జడ'నే",
        "తరుణము తలచక పొగడిన",
        "విరుతురు మెటికలు మగువలు విసుగుతొ రమణా!"
      ],
      "makutam_telugu": "రమణా!",
      "chandassu": null
    },
    {
      "id": 31,
      "lines_telugu": [
        "నల్లని నీ 'జడ' చూపుచు",
        "తెల్లని నీమోముదాచి-తెలివిగ తరుణీ",
        "అల్లన నవ్వెదవేలనె ?",
        "చల్లకుజని ముంతదాచు -చక్కని చెలియా!"
      ],
      "makutam_telugu": "చెలియా!",
      "chandassu": null
    },
    {
      "id": 32,
      "lines_telugu": [
        "చేరువ చేరే వేళను",
        "కోరెనులే సఖియ 'జడ'కు-కొరతని విరులే",
        "మూరెడు కావాలండ'ని",
        "తీరేనా అమెరికాలొ -తిరిపెము మగడే!"
      ],
      "makutam_telugu": "మగడే!",
      "chandassu": null
    },
    {
      "id": 33,
      "lines_telugu": [
        "పొడవగు జడగని పరుగున",
        "పడతిని పెండ్లాడి యొకడు పంతము పోయెన్",
        "పడిపడి వగచెను గదరా !",
        "ముడివిడి సవరమ్ము వరుని ముందర పడగన్!"
      ],
      "makutam_telugu": "పడగన్!",
      "chandassu": null
    },
    {
      "id": 34,
      "lines_telugu": [
        "మందపు 'మేకప్తో' కను",
        "విందగు 'ఫోటో'కలిగిన వెలదికి కూడా",
        "పొందగు 'జడ'లేదంటే",
        "వందల 'లైకు'లు దొరకవు 'వండరు' గదరా!"
      ],
      "makutam_telugu": "గదరా!",
      "chandassu": null
    },
    {
      "id": 35,
      "lines_telugu": [
        "సెలవడిగెనాదిశేషుడు",
        "తలయూపెను సరియని హరి, తదుపరియేమో",
        "వలపుగ లక్ష్మిని జూసెను",
        "ఫలితముగ సిరి తన జడను పానుపు జేసెన్!"
      ],
      "makutam_telugu": "జేసెన్!",
      "chandassu": null
    },
    {
      "id": 36,
      "lines_telugu": [
        "'జడ'లను జూడగ నొకపరి",
        "జడదారికి బుట్టుగాదె జాడ్యము లెన్నో",
        "నడవడి మారును పాపము",
        "ఉడికించుచు చంపుతావె ఓ వాలు జడా!"
      ],
      "makutam_telugu": "జడా!",
      "chandassu": null
    },
    {
      "id": 37,
      "lines_telugu": [
        "నడుమున వయ్యారముగా",
        "సడిజేయక పాము వోలె జారుతు 'జడ'యే",
        "గడగడ లాడించు జగము",
        "పడిపోవును జడను జూసి ఫాలుండైనన్ !"
      ],
      "makutam_telugu": "ఫాలుండైనన్ !",
      "chandassu": null
    },
    {
      "id": 38,
      "lines_telugu": [
        "బారెడు 'జడ' పోయెనిపుడు",
        "మూరెడు మిగిలింది నేడు పూబోడులకున్",
        "గారడి జేసెడి జడనే",
        "భారమ్ముగ దలచవలదు భామల్లారా !"
      ],
      "makutam_telugu": "భామల్లారా !",
      "chandassu": null
    },
    {
      "id": 39,
      "lines_telugu": [
        "గొడవలు పడి నా తోడను",
        "పెడమోమై నిలువనేల? ప్రియతమ నీ యా",
        "'జడ' యూగెడు సికత స్థలి",
        "తడిమెడు నా కొంటెచూపు తాళగ లేవే?"
      ],
      "makutam_telugu": "లేవే?",
      "chandassu": null
    },
    {
      "id": 40,
      "lines_telugu": [
        "బారెడొ, మూరెడొ, జానెడొ",
        "తీరగు 'జడ' పెంచుకొనగ తిప్పలు పడుచున్",
        "నారీమణి పడు బాధల",
        "నేరీ ఎరిగిన పురుషుల నెక్కడ గానన్!"
      ],
      "makutam_telugu": "గానన్!",
      "chandassu": null
    },
    {
      "id": 41,
      "lines_telugu": [
        "'జడ' నుండు పొగరు పడతికి",
        "ఉడిగిన జడ తోడ నుడుగు నుద్ధతి కూడా",
        "జడ తరిగిన ముడి వేయును",
        "ముడి తోడనె మారిపోవు ముదితల రూపం!"
      ],
      "makutam_telugu": "రూపం!",
      "chandassu": null
    },
    {
      "id": 42,
      "lines_telugu": [
        "పిఱుదులు తాకెడి 'జడ'లే",
        "సరియైనవి యనుట తప్పు, చక్కగ ఇంపౌ",
        "విరులను తురిమినచో జడ",
        "కుఱచైనను సొగసులీను, కుదురుగ శ్యామా!"
      ],
      "makutam_telugu": "శ్యామా!",
      "chandassu": null
    },
    {
      "id": 43,
      "lines_telugu": [
        "సన్నని నడుముకు దోడగు",
        "మిన్నగు లావాటి 'జడ'యె, మేలుర రామా!",
        "సన్నని జడకున్ దోడగు",
        "గున్నేనుగు వంటి నడుము, గోలర శ్యామా!"
      ],
      "makutam_telugu": "శ్యామా!",
      "chandassu": null
    },
    {
      "id": 44,
      "lines_telugu": [
        "'కంట్రీ'లు వేరు యైనచొ",
        "వెంట్రుకలను ముడుచునట్టి విధములు మారున్",
        "'ఎంట్రీ'లవెన్ని యున్నను",
        "'జంట్రీ'మెచ్చెడి విధమ్ము, 'జడ'యే శ్యామా!"
      ],
      "makutam_telugu": "శ్యామా!",
      "chandassu": null
    },
    {
      "id": 45,
      "lines_telugu": [
        "'జడ'గా కురులను అల్లిన",
        "మెడపై చీకాకు తొలగి మెత్తురు అతివల్",
        "జడలున్న పూలు గుత్తురు",
        "జడలే నెరజాణ సోకు జగతికి తెలుపున్!"
      ],
      "makutam_telugu": "తెలుపున్!",
      "chandassu": null
    },
    {
      "id": 46,
      "lines_telugu": [
        "యతి, ముని నాట్యాభినయుల",
        "అతివల దిద్దును ముడులతో అందం 'జడ' లే",
        "స్తుతిచేసి పండిత కవులు",
        "బతికింపుడు భరతకీర్తి భాగ్యం బదియే !"
      ],
      "makutam_telugu": "బదియే !",
      "chandassu": null
    },
    {
      "id": 47,
      "lines_telugu": [
        "ఆలోచనలను చక్కని",
        "మాలగ సవరించగలరు మహిళ లటంచున్",
        "లీలగ తెలుపుచు నుండును",
        "స్త్రీల శిరమ్ముల వసించు చిక్కని జడలున్!"
      ],
      "makutam_telugu": "జడలున్!",
      "chandassu": null
    },
    {
      "id": 48,
      "lines_telugu": [
        "పామునకు పడగ అందము",
        "స్వాముల కందమ్మునొసగు చక్కని గడ్డం,",
        "భామకు 'జడ'యే అందము,",
        "భూమికి అందమ్ము నదులు ముచ్చట గొలుపున్!"
      ],
      "makutam_telugu": "గొలుపున్!",
      "chandassu": null
    },
    {
      "id": 49,
      "lines_telugu": [
        "నల్లని మబ్బులు మాత్రమె",
        "చల్లగ వర్షించగలవు, చక్కగ నున్నన్",
        "తెల్లని మబ్బులు కురియవు,",
        "నల్లని 'జడ' ప్రేమ కురియు నాథుని మదిలో!"
      ],
      "makutam_telugu": "మదిలో!",
      "chandassu": null
    },
    {
      "id": 50,
      "lines_telugu": [
        "ఏపుగ పెరిగిన కురులకు",
        "ప్రాపుగ పట్టించి నూనె పరిపరి విధముల్",
        "కాపుగ నల్లిన 'జడ' తో",
        "చూపరులన్ తిప్పుకొనెడు చోద్యంబిదియే!"
      ],
      "makutam_telugu": "చోద్యంబిదియే!",
      "chandassu": null
    },
    {
      "id": 51,
      "lines_telugu": [
        "రుసరుస లాడెడు పతికిని",
        "విసుగంతా వెడలగొట్టి ప్రీతిగ పిలువన్",
        "ముసిముసి నవ్వుల తరుణికి",
        "కొస మెరుపై నిల్చునేది? కోమలి 'జడ' యే!"
      ],
      "makutam_telugu": "జడ' యే!",
      "chandassu": null
    },
    {
      "id": 52,
      "lines_telugu": [
        "అర విరిసిన మందారాల్",
        "విర జాజుల పేర్చి కూర్చి విద్యుల్లతగా",
        "పురుషుల చకితుల జేయగ",
        "తరమే 'జడ' సౌరు నెంచ ధాతకు నైనన్?"
      ],
      "makutam_telugu": "నైనన్?",
      "chandassu": null
    },
    {
      "id": 53,
      "lines_telugu": [
        "జుట్టు నెరసినన్ రంగులు,",
        "పొట్టి 'జడ'లకు స-వరములు పొడుగును పెంచున్!",
        "గట్టిఘటికులాడాళ్ళే!",
        "బట్టతల మగనికె గుట్టు బట్టబయలయా!"
      ],
      "makutam_telugu": "బట్టబయలయా!",
      "chandassu": null
    },
    {
      "id": 54,
      "lines_telugu": [
        "ఎటులన్ ఆడించెడి వా",
        "రెటులనయిరి, ఆడువారలిలనందున,భో?",
        "అటునిటు 'జడ' కదలాడగ",
        "నటులన్, వారాడువారనబడిరి యేమో?"
      ],
      "makutam_telugu": "యేమో?",
      "chandassu": null
    },
    {
      "id": 55,
      "lines_telugu": [
        "పొడవైన జడను జూపుచు",
        "నడయాడుచు నగవుచు సతి నమ్మిక తోడన్",
        "తడిపొడి మాటలు నుడువుచు",
        "కడు ప్రేమను జూపి పతిని కలవర పెట్టున్!"
      ],
      "makutam_telugu": "పెట్టున్!",
      "chandassu": null
    },
    {
      "id": 56,
      "lines_telugu": [
        "జత గూడగ నెంచి సఖుల",
        "చతురతతో నూపి వాలు 'జడ'తో గొడుచున్",
        "అతి సుందర రూపముతో",
        "మతి పోగొట్టుదు రతివలు మత్తు కనులతో !"
      ],
      "makutam_telugu": "కనులతో !",
      "chandassu": null
    },
    {
      "id": 57,
      "lines_telugu": [
        "పిడికెడు నడుమును గలిగిన",
        "పడతి యొకతి మల్లెపూలు వాసన గుప్పన్",
        "ముడుచు కొనగ 'జడ' యందున",
        "పడుచుదనపు కుర్రకారు పరవశ మొందెన్!"
      ],
      "makutam_telugu": "మొందెన్!",
      "chandassu": null
    },
    {
      "id": 58,
      "lines_telugu": [
        "'జడ'యన మన్మథపాశము",
        "జడబారిన పడినవాడు సరసుండగునోయ్",
        "జడమతియైనను మరి యా",
        "జడ తాకగ చేయునింక సల్లాపములే!"
      ],
      "makutam_telugu": "సల్లాపములే!",
      "chandassu": null
    },
    {
      "id": 59,
      "lines_telugu": [
        "మూడగు పాయలు పారుచు",
        "మోడగు ఎదలను నిరతము మురిపించు 'జడే'",
        "చూడగ 'పోనీటెయిలు' గ",
        "పాడయ్యెను వెట్టి ముదిరి పాశ్చాత్యగతిన్!"
      ],
      "makutam_telugu": "పాశ్చాత్యగతిన్!",
      "chandassu": null
    },
    {
      "id": 60,
      "lines_telugu": [
        "'జడ'లుండును శివుని సిగన",
        "జడపాయలనగ త్రివేణి సంగమమేగా",
        "జడయనగా శివసన్నిధి",
        "జడతాకగ కలుగునింక శంభుని దయయే!"
      ],
      "makutam_telugu": "దయయే!",
      "chandassu": null
    },
    {
      "id": 61,
      "lines_telugu": [
        "కడు నేర్పున మక్కువతో",
        "'జడ' పైననె జంగమయ్య జాబిలి నుంచెన్",
        "జడ వైభవ మెంతని మరి",
        "జడ తిప్పెను సత్యభామ సల్లాపంగా !"
      ],
      "makutam_telugu": "సల్లాపంగా !",
      "chandassu": null
    },
    {
      "id": 62,
      "lines_telugu": [
        "'జడ' గంటలు, మెడ గంటలు",
        "జడ చుట్టూ పూలదండ జటిలంబనుచున్",
        "జడ సొగసును పెంచునటుల",
        "జడనల్లక విరియబోయు సంస్కృతి పెరిగెన్ !"
      ],
      "makutam_telugu": "పెరిగెన్ !",
      "chandassu": null
    },
    {
      "id": 63,
      "lines_telugu": [
        "పొడవగు 'జడ' యొకటేనా?",
        "జడయందలి పూలు కూడ చక్కగ మెరసెన్",
        "అడుగులు వేసిన వేళల",
        "పడతులతో పాటు జడయు వగలే పోవున్!"
      ],
      "makutam_telugu": "పోవున్!",
      "chandassu": null
    },
    {
      "id": 64,
      "lines_telugu": [
        "'జడ' కుచ్చులు సవరింపగ",
        "ఎడపెడగా బ్యూటికేర్లు ఎదిగెను కానీ",
        "సడలిన దేహము తోడనె",
        "జడ రంగులు మారుటదియు సహజమె కాదా?"
      ],
      "makutam_telugu": "కాదా?",
      "chandassu": null
    },
    {
      "id": 65,
      "lines_telugu": [
        "నూనెకు కరువా? లేకను",
        "పూనికతో 'జడ'లనల్ల 'బోరో' యేమో?",
        "చేనున యెండిన పీచుగ",
        "దీనముగా నుండెడి జడ దేనికి గుర్తో?"
      ],
      "makutam_telugu": "గుర్తో?",
      "chandassu": null
    },
    {
      "id": 66,
      "lines_telugu": [
        "ఎత్తులకున్ పైయెత్తుగ",
        "మెత్తగ పట్టువలె జార మెరుపుల తీగై",
        "చిత్తైన పడుచు మనసుల",
        "గత్తులవలె జొచ్చి చంపు గద నీ జడలున్ !"
      ],
      "makutam_telugu": "జడలున్ !",
      "chandassu": null
    },
    {
      "id": 67,
      "lines_telugu": [
        "సుస్తీ జేసిందంటూ",
        "కుస్తీ బడుతుండు లేయకూసోరాకే",
        "వస్తేనువు 'జడ' నూపుత",
        "ముస్తాబయ్యిండు సూడు ముసలాడైనా !"
      ],
      "makutam_telugu": "ముసలాడైనా !",
      "chandassu": null
    },
    {
      "id": 68,
      "lines_telugu": [
        "బస్తీలోకెల్లా బహు",
        "మస్తే నివు పిల్ల నాతొ మాటేలేదే",
        "వస్తావే నూపుత 'జడ'",
        "ఇస్తా నీవేమడిగిన ఈనాముగనే !"
      ],
      "makutam_telugu": "ఈనాముగనే !",
      "chandassu": null
    },
    {
      "id": 69,
      "lines_telugu": [
        "అతివల 'జడ' సోయగముల",
        "నుతి జేయగ సాధ్యమౌనె నోరారంగా!",
        "ధృతిమంతుడైన బ్రహ్మకు",
        "మతి పోవదె జడలు జూడ మరు నిముషమునన్!"
      ],
      "makutam_telugu": "నిముషమునన్!",
      "chandassu": null
    },
    {
      "id": 70,
      "lines_telugu": [
        "'జడ' లో మల్లెలు విరియగ",
        "జడకుచ్చులు మెరిసిపోవ జవరాలపుడున్",
        "పడకల గదికే జేరగ",
        "పడిపోవడె యెవ్వడైన పడతుల వలలో !"
      ],
      "makutam_telugu": "వలలో !",
      "chandassu": null
    },
    {
      "id": 71,
      "lines_telugu": [
        "పడతులు హొయలొలికించుచు",
        "'జడ'నిరువైపుల ధరించి సాగుచు పోగా",
        "పడి పడి లొట్టలు వేయుచు",
        "నడయాడెడి యందమనరె నలుగురు అపుడున్ !"
      ],
      "makutam_telugu": "అపుడున్ !",
      "chandassu": null
    },
    {
      "id": 72,
      "lines_telugu": [
        "తుఱుమగ గుప్పెడు పువ్వులు",
        "మెఱియగ కుప్పెలు, తళుకుల మేలిమి నగలున్",
        "మఱియొక నాగరమిడగా",
        "చిఱు'జడ' యొకటుండ వలెను చెలువము మీరన్ !"
      ],
      "makutam_telugu": "మీరన్ !",
      "chandassu": null
    },
    {
      "id": 73,
      "lines_telugu": [
        "చల్లని చిరుగాలి తగిలి",
        "కొల్లగ కొమ్మల చివరన ఘుమఘుమ లాడే",
        "మల్లెలు గజలును పాడెను",
        "పల్లెలు పట్నపు పడతుల పాము 'జడ'లకై!"
      ],
      "makutam_telugu": "జడ'లకై!",
      "chandassu": null
    },
    {
      "id": 74,
      "lines_telugu": [
        "కడసారి కోర్కె ఏమని",
        "అడుగగ ఉరి తీయు ముందు అనెనా ముద్దాయ్",
        "'విడి తాడు బదులు సుందరి",
        "'జడ' తో ఉరి తీయుడయ్య జన్మ తరింపన్' !"
      ],
      "makutam_telugu": "తరింపన్' !",
      "chandassu": null
    },
    {
      "id": 75,
      "lines_telugu": [
        "పడతులు పోటీ పడుచును",
        "ముడులెన్నో వేయవచ్చు మురిపెము దీరన్",
        "ఎడపక పరిశీలించిన",
        "'జడ'యందము ముడికి రాదు జగముల వెదుకన్!"
      ],
      "makutam_telugu": "వెదుకన్!",
      "chandassu": null
    },
    {
      "id": 76,
      "lines_telugu": [
        "మొగలిపొద పూలరేకులు",
        "నగవులతో నాణ్యమెప్పు నానా కుసుమాల్",
        "మొగమింత చేసికొనుచును",
        "సిగ పాయల 'జడ'ను దాగి సిగ్గులు పూసెన్!"
      ],
      "makutam_telugu": "పూసెన్!",
      "chandassu": null
    },
    {
      "id": 77,
      "lines_telugu": [
        "మిడిసి పడబోకు నరకా!",
        "విడువను నిన్నింక యంచు, వీరాంగన యా",
        "గడుసరి సాత్రాజితి, తా",
        "'జడ' ముందుకు వైచి నాడు సమరము సలిపెన్!"
      ],
      "makutam_telugu": "సలిపెన్!",
      "chandassu": null
    },
    {
      "id": 78,
      "lines_telugu": [
        "చెక్కతొ చేసిన దువ్వెన",
        "చిక్కులు తొలగించి మంచి షేపొన గూర్చెన్",
        "చక్కగ పాపిడి 'జడ' తో",
        "మక్కువ కలుగంగ చేసె... మరికన రాదే ?"
      ],
      "makutam_telugu": "రాదే ?",
      "chandassu": null
    },
    {
      "id": 79,
      "lines_telugu": [
        "జడి వానకు వడగళ్ళకు",
        "జడియక బ్రేమికుని గల్వ జరజర సాగన్",
        "'జడ' లున్ గాలిలొ యాడగ",
        "జడలే ఫణులుగ గనపడె జనులకు నాహా!"
      ],
      "makutam_telugu": "నాహా!",
      "chandassu": "అభిసారిక"
    },
    {
      "id": 80,
      "lines_telugu": [
        "'జడ' లున్న తనను గాదని",
        "గడపెను ప్రియుడామె యింట గత రాత్రంతా!",
        "మెడబట్టుకు నెట్ట వలె, మొ",
        "గుడిని మరగిన జడలేని కులుకుల గత్తెన్!"
      ],
      "makutam_telugu": "గత్తెన్!",
      "chandassu": "ఖండిత"
    },
    {
      "id": 81,
      "lines_telugu": [
        "కన్నుల్ గాయలు గాచెను",
        "తన్నున్ మరచెన? మగనికి తగిలిర కాంతల్?",
        "వెన్నున్ వంగెను 'జడ' లచె",
        "తన్నులె నీకిక మిగిలెను తప్పవు మామా!"
      ],
      "makutam_telugu": "మామా!",
      "chandassu": "విప్రలబ్ద"
    },
    {
      "id": 82,
      "lines_telugu": [
        "పో పో! రాకుము నాకడ",
        "పాపల మరిగెను పతియని పరిపరి యేడ్చెన్!",
        "ఆ పతి 'జడ' లను నిమరగ",
        "వాపోయెన్ దా తదుపరి వలపుల తపనన్!"
      ],
      "makutam_telugu": "తపనన్!",
      "chandassu": "కలహాంతరిత"
    },
    {
      "id": 83,
      "lines_telugu": [
        "పడకన జల్లెను పూలను",
        "'జడ'కున్ అల్లెను విరిసిన జాజుల తీవన్",
        "గడియకు వాకిలి జూచును",
        "యెడదన్ మిక్కిలి వగచుచు యేడీ రాడే!"
      ],
      "makutam_telugu": "రాడే!",
      "chandassu": "వాసకసజ్జిక"
    },
    {
      "id": 84,
      "lines_telugu": [
        "దూరపు దేశము లేగగ",
        "కారాగారమె దలచుచు కడు దుఃఖమునన్",
        "బారెడు 'జడ' లకు పూలను",
        "గోరక జెలులతొ గడపెను ఘోరము గాదే!"
      ],
      "makutam_telugu": "గాదే!",
      "chandassu": "ప్రోషితభర్తృక"
    },
    {
      "id": 85,
      "lines_telugu": [
        "విరహపు వేదన తాపము",
        "పరులకు జెప్పరు పడతులు పడియెడు బాధన్",
        "విరులను విప్పుచు 'జడ' లను",
        "విరబోసికొనుచు విసుగున విలపించు నహో!"
      ],
      "makutam_telugu": "నహో!",
      "chandassu": "విరహోత్కంఠిత"
    },
    {
      "id": 86,
      "lines_telugu": [
        "పారాణి కాళ్ల కద్దును",
        "ఔరా! పతికేమిసిగ్గు అసలే లేదే!",
        "లేరీ పురమున 'జడ'లకు",
        "బారెడు పూలను దురిమెడు భర్తలు నిస్సీ!"
      ],
      "makutam_telugu": "నిస్సీ!",
      "chandassu": "స్వాధీన పతిక"
    },
    {
      "id": 87,
      "lines_telugu": [
        "వనితల తల అల్లికయే",
        "మనసును దోచేటి 'జడ'ల మాహత్మ్య మిలన్",
        "మన లలనలు జడ వేయక",
        "తన ఉనికికి తానె గోయి తవ్వుటదేలో!"
      ],
      "makutam_telugu": "తవ్వుటదేలో!",
      "chandassu": null
    },
    {
      "id": 88,
      "lines_telugu": [
        "మగని జడత్వమునకు 'జడ',",
        "సిగ నెట్టిన మల్లెదండ... సెగలెత్తించున్",
        "వగలాడిడు చైతన్యమై",
        "మగవారలకిచ్చుగాదె మనసుకు శాంతిన్ !"
      ],
      "makutam_telugu": "శాంతిన్ !",
      "chandassu": null
    },
    {
      "id": 89,
      "lines_telugu": [
        "నత్కీరుండీ 'జడ' పై",
        "సత్కవుల సభాంగణమున జరిపిన చర్చన్",
        "చిత్కావ్యము జేయుచు-శా",
        "శ్వత్కీర్తిని ధూర్జటిగొనె వాఙ్మయ జగతిన్ !"
      ],
      "makutam_telugu": "జగతిన్ !",
      "chandassu": null
    },
    {
      "id": 90,
      "lines_telugu": [
        "మడి కట్టిన మాన్యుండును-",
        "తడికై తపియించు దేవ దాసుండును-స",
        "వ్వడి సేయక ప్రేయసితో",
        "'జడ' దెబ్బలు గోరెదరట సంతసమొందన్ !"
      ],
      "makutam_telugu": "సంతసమొందన్ !",
      "chandassu": null
    },
    {
      "id": 91,
      "lines_telugu": [
        "మృడునిగ వెలిగెడి యభవుని",
        "'జడ'లందున చిక్కుబడిన సలిలాంగన-యొం",
        "డెడ-క్రోధము చెలరేగగ-",
        "వడిగా నర్తించి-కుదుపు-వసుధాతలమున్ !"
      ],
      "makutam_telugu": "వసుధాతలమున్ !",
      "chandassu": null
    },
    {
      "id": 92,
      "lines_telugu": [
        "మల్లెలు నవ వనితల గని",
        "గొల్లనుచున్ గోల పెట్టె కోమలి 'జడ'లన్",
        "అల్లదు, నా పరిమళ మిక",
        "ఎల్లెడలను చేరుటింక ఎట్లాగనుచున్ !"
      ],
      "makutam_telugu": "ఎట్లాగనుచున్ !",
      "chandassu": null
    },
    {
      "id": 93,
      "lines_telugu": [
        "మందారపు నూనెలతో",
        "అందమ్మౌ కురుల సొంపు నభిషేకించే",
        "సుందర 'జడ' గల వనితల",
        "కందించెద వందనాలు అభిరుచి తోడన్ !"
      ],
      "makutam_telugu": "తోడన్ !",
      "chandassu": null
    },
    {
      "id": 94,
      "lines_telugu": [
        "'జడ' దెబ్బయన్న ఏమిటొ?",
        "'జడ' దెబ్బల మురిపై మేమొ శౌరికి తెలియున్ !",
        "'జడ' దారికెట్లు దెలియును?",
        "కుడి ఎడమల కీర్తి గన్న కోవిదులారా !"
      ],
      "makutam_telugu": "కోవిదులారా !",
      "chandassu": null
    },
    {
      "id": 95,
      "lines_telugu": [
        "బలమగు వజ్రాయుధమును",
        "సలలితమగు ఆడుదాని 'జడ' దెబ్బలకున్",
        "తలప 'బలాదూర' నుచును",
        "పలు, కధలను వింటి నేను బాపూ రమణా !"
      ],
      "makutam_telugu": "రమణా !",
      "chandassu": null
    },
    {
      "id": 96,
      "lines_telugu": [
        "'జడ' నిక నారాధించుడు",
        "'జడ' నిక ముద్దాడుడు; కడు సంతోషమునన్",
        "'జడ' దెబ్బల వాంఛించుడు",
        "'జడ' వేయుడు మీరె ప్రేమ సతి వలదన్నన్ !"
      ],
      "makutam_telugu": "వలదన్నన్ !",
      "chandassu": null
    },
    {
      "id": 97,
      "lines_telugu": [
        "'జడ' 'జడ'ను కలువ జగడమె",
        "గడబిడలే ముడి బిగించి కస్సున లేవన్",
        "గొడవెంతొ ముదిరి రేగిన",
        "కడు వేడుక కాదె మనకు కాంచగ మదికిన్ !"
      ],
      "makutam_telugu": "మదికిన్ !",
      "chandassu": null
    },
    {
      "id": 98,
      "lines_telugu": [
        "మత్తున్ మరగిన మగనిల",
        "ఎత్తెరగునొ దారి మార్చనెంచిన సతికిన్",
        "చిత్తౌనట్లుగ తన 'జడ'",
        "ఎత్తి విసర నామె కోర్కె లీడేరు కదా !"
      ],
      "makutam_telugu": "కదా !",
      "chandassu": null
    },
    {
      "id": 99,
      "lines_telugu": [
        "జుట్టును ముడి వేయకుమని",
        "గట్టిగ పలుమార్లు చెప్ప కారణమేమో ?",
        "తుట్ట తుదకు తెలిసె సతికి",
        "ఇట్టా తన మగడు తిట్ట ఇష్టము 'జడ'యే !"
      ],
      "makutam_telugu": "జడ'యే !",
      "chandassu": null
    },
    {
      "id": 100,
      "lines_telugu": [
        "'జడ' శతకమ్మును జదువుచు",
        "కడు మిక్కిలి ఉత్సుకతను కాంతుడు మెచ్చెన్",
        "'జడ' నల్లెదరా రమ్మ' నె",
        "పడతిని-తన సతికి భర్త వలపుల నల్లెన్ !"
      ],
      "makutam_telugu": "నల్లెన్ !",
      "chandassu": null
    },
    {
      "id": 101,
      "lines_telugu": [
        "వంకీ 'జడ' వాల్జడయును",
        "వంకర జడ పర్సు జడయు పలుపలు రకముల్",
        "సంకలితాలంకారము",
        "వంకలు లేనట్టి వంపుపడు, నడువ జడల్ !"
      ],
      "makutam_telugu": "జడల్ !",
      "chandassu": null
    },
    {
      "id": 102,
      "lines_telugu": [
        "బహుముఖ ప్రజ్ఞాయుతులై",
        "మహిళలు 'జడ' లల్లినారు- మంజుల గతులన్",
        "గృహముల జడ గంట ధ్వను",
        "లహహా సౌభాగ్యమనగ నన్నివిధాలన్ !"
      ],
      "makutam_telugu": "నన్నివిధాలన్ !",
      "chandassu": null
    },
    {
      "id": 103,
      "lines_telugu": [
        "నిగనిగ లాడెడి కురులను",
        "మగ డెంతయు మెచ్చి మదిని మమతలు మీరన్",
        "తెగ ముచ్చటపడి భార్యకు",
        "సొగసుగ 'జడ'యల్లె నధిక సొంపులు పెరగన్!"
      ],
      "makutam_telugu": "పెరగన్!",
      "chandassu": null
    },
    {
      "id": 104,
      "lines_telugu": [
        "పొడుగైన జుట్టు కలదని",
        "'జడ' మోజున మురిసి అత్త 'సై' య్యని...'ఓ... నా",
        "కొడుకా! కోడలు 'సూపరు'",
        "విడువకు తన చేయి' అనుచు పెండిలి జరుపున్!"
      ],
      "makutam_telugu": "జరుపున్!",
      "chandassu": null
    },
    {
      "id": 105,
      "lines_telugu": [
        "'మల్లెల నీటి' తలంటుతొ",
        "అల్లిన కడు 'లూజు' 'జడ'లు ఆఘ్రాణిస్తే",
        "ఉల్లము ఝల్లని పొంగగ",
        "ఇల్లాళ్ళకు వరములిడడె ఏ మగడైనన్ !"
      ],
      "makutam_telugu": "మగడైనన్ !",
      "chandassu": null
    },
    {
      "id": 106,
      "lines_telugu": [
        "సోమరి తనమే ముదిరెనొ",
        "భామలకా 'జడ'లనల్ల బద్ధకమేమో?",
        "టైమే లేదని నెపమో",
        "ఈ మహిళలు కురులు 'కోస్తు రేబ్రాసులు'గా !"
      ],
      "makutam_telugu": "రేబ్రాసులు'గా !",
      "chandassu": null
    },
    {
      "id": 107,
      "lines_telugu": [
        "కత్తెర జుత్తును తాకుట",
        "ముత్తయిదువు ఒప్పుకోదు! ముదితకు వరమే",
        "జుత్తని నమ్మిన జాతిలొ",
        "ఇత్తెరగున 'జడ' ను కోయుటేమిది ఖర్మో !"
      ],
      "makutam_telugu": "ఖర్మో !",
      "chandassu": null
    },
    {
      "id": 108,
      "lines_telugu": [
        "'తిరుపతి' దేవుని సైతము",
        "మరిమరి నే వేడుకుంటి మానిని 'జుట్టు'న్",
        "గొరుగుటకు వప్పుకోకని",
        "కరుణించగ జాగు ఏలొ? 'కమలేశునకు'న్ !"
      ],
      "makutam_telugu": "కమలేశునకు'న్ !",
      "chandassu": null
    }
  ]
}
