{
  "shatakam_title_telugu": "కఱివేల్పు శతకము",
  "author_telugu": null,
  "year": null,
  "poems": [
    {
      "id": 1,
      "lines_telugu": [
        "సిరిమించుమించు వైఖరి గనుపట్టు హొం-",
        "బట్టుదుప్పటివల్లెవాటు మణికి-",
        "రీటంబునీటు సిరిమెఱుంగుఁబోఁడితో",
        "బుట్టిన గొప్పకెంపుపతకంబు",
        "కమ్మకస్తురితిలకంబు డంబువిడంబ-",
        "నం బొనర్పఁ జతుర్భుజంబులందుఁ",
        "జిందంబు సుడివాలు సింగాణి యడిదంబు",
        "గద మొదలగు నైదుకైదువులను",
        "బూని దేవకికడుపునఁ బుడుతవడువు",
        "నఁ పొడమి, పుడమిజడు పుడుపఁ బచరించి-",
        "నట్టి నా సామి నీకు జోహారు సేతు",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 2,
      "lines_telugu": [
        "మొలకనగవు ముద్దుమొగము చిగురుమోవి",
        "మెఱుఁగుఁజెక్కుల మిసమిస లెసఁగ, నొ-",
        "సలిపై ముసరి పెంపెసలు గూర్చు కురులఁ గ-",
        "న్నులఁ దీర్చి బుగ్గపై నిలిపినట్టి",
        "చిన్నికాటుకచుక్క చెలువంపు బొమల న-",
        "డుమనిడ్డ యుక్కబొట్టు చెలువడర",
        "నడుగుఁదమ్మికి గంగ యలరుదేనియఁగా నె-",
        "గడుతండ్రివి యశోద పుడిసెడు జల-",
        "ములకు నుగ్గు గుడిచి, యల నలువఁ గన్న",
        "బొడ్డుతామర కొకగుడ్డ యడ్డ",
        "మునుపదగుదునని పవ్వళించితే తల్లియొద్ద",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 3,
      "lines_telugu": [
        "జతకుల్కు తళ్కువజ్రాలకళాసిగీ",
        "పని చొకాటంపు కుందనపురావి-",
        "రేక నుదుట నుదుటై కనుపింపఁ జెం-",
        "పల పక్కిరాపచ్చబావిలీ ల-",
        "సదుక్రొంబసల నించ నెదపయి పైగోవ",
        "కెంపురారవ చెక్కడంపు జాళు-",
        "వా గొలుసుకొన మువ్వన్నెమెకముగోళ్ళ",
        "మెఱుఁగు తురఁగలింప మేల్కడాని",
        "తాయెతుల్సందిట నటింపఁ తల్లిమ్రోలఁ",
        "జెలువు దీపింప ముద్దులుసేయు నీదు",
        "చక్కఁదనమెన్న వేనోళ్లు చాలవన్న",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 4,
      "lines_telugu": [
        "పొంచి తల్లిని మఱపించి బాళ్వామొల",
        "నూల్చిఱుగంటల నుడి నడంచి",
        "పసిఁడిగజ్జెలను జొప్పడెడు చప్పుడుకుంచి",
        "కుందనపు మురిడిగొలుసును మురుఁ-",
        "గునఁ గట్టిగ బిగించి గూనలఁ చెయి ముంచి",
        "చిన్ని బొజ్జపయి పాల్చినుకఁ గనక-",
        "హస్తపల్లవమున హస్తపల్లవము నొం-",
        "డొండ నుంచి భుజంబు లుబ్బఁ బెంచి",
        "మెడ నొకించుక కుదియించి మేను వంచి",
        "కడలు వీక్షించి నీవు మీఁగడ భుజించు",
        "చక్కఁదనమెన్న వేనోళ్లు చాలవన్న",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 5,
      "lines_telugu": [
        "కలికి యిచ్చిన పాలు కడుపు నిండనిలాగు",
        "రక్కసివిసపుఁ బాల్గుక్కకొనుట",
        "తరుణి పెట్టిన వెన్నఁ దనివి దీఱనియట్లు",
        "వ్రేపల్లె మ్రుచ్చిలి వెన్నఁ దినుట",
        "నతివ గట్టిన చల్ది యాపోవనటువలె",
        "విప్రభార్యల బువ్వ వేఁడికొనుట",
        "నన్నొసంగిన కజ్జమాస దీఱనిరీతి",
        "మేలియపూపముల్ చాలఁ గొనుట",
        "రట్టడితనానఁ దల్లిని రవ్వసేయఁ",
        "దలఁచి కాక జగంబులు గలుగ నీదు",
        "బొజ్జ నిండింప నెవ్వరు పూనువారు",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 6,
      "lines_telugu": [
        "మెయిఁ బర్వు కార్చిచ్చు మీఁగడపరకయే",
        "యట్టె కైకొని వడి నారగింప",
        "రక్కసివిసపు పాల్మిక్కుటంబయ్యెనే",
        "గుటుకుగుటుక్కున గ్రుక్కగొనఁగ",
        "సుడిగాడ్పురాకాసి మెడఁ దూగుటుయ్యలే",
        "యొప్పఁగా మిన్నంది యూఁచుకొనఁగ",
        "చట్టొకకొంచెపు సంగడంబయ్యెనే",
        "నిలిచి కెంగేలను నిగుడఁబట్ట",
        "దేవరకు నీకుఁ జెల్లె నీవేవి దలఁప",
        "వా యశోదయు నినుఁ గొనియాడుచుండు",
        "పొలఁతి నేఁ జెల్ల నీ పోవు పోకలెల్ల",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 7,
      "lines_telugu": [
        "తళుకుబంగరు పారదంపుమువ్వాయెనో?",
        "గాటంపు ఱోల్మొలఁ గట్టుకొనుట!",
        "దినము మ్రుచ్చుతనానఁ దిను వెన్న యఱుఁగనో?",
        "చొచ్చి కార్చిచ్చును జుఱ్ఱికొనుట!",
        "పూతన చనుపాలఁ బొడము చేఁదడఁగనో?",
        "వ్రేతవాతెర మేల్నవాతు గొనుట!",
        "బడిబడి నేతెంచు పగఱకు వెఱచియో?",
        "పసికాఁపుపూఁబోండ్ల ప్రాపుఁ గొనుట!",
        "తనకు నొడ లోముకొనుటయుఁ దథ్యమే క-",
        "దా! “శరీరమాద్యం ఖలు ధర్మసాధ-",
        "న”మ్మనెడు మాట తన నెమ్మనమ్ము నాట",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 8,
      "lines_telugu": [
        "సొగసుగా నునుకురు లెగదువ్వి కట్టిన",
        "తళుకుబంగరుజోరెత్రాఁడు సెలఁగ,",
        "నెలనెలఁ గల చెన్నునెన్ను నెన్నుదుటిపై",
        "జిలుఁగుకస్తురిరేఖ చెలువు మీఱ,",
        "నొడికమై చెవుల నొప్పెడి గొప్పసుప్పాణి",
        "చౌకట్ల తెలిడాలు చౌకళింప,",
        "గుదిఁగూర్చి యెదఁ జేర్చుకొనిన గుప్పెడుతళ్కు",
        "బంగరుగొలుసులు రంగులీన,",
        "సరిగపనికుట్టు హొంబట్టు చల్లడంపు",
        "డంబు గనుపింప బురుసారుటంపు కాసె",
        "చెఱఁగు లల్లాడవచ్చు నీ యొఱపయారె",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 9,
      "lines_telugu": [
        "నీ నగుమోము నీ నిద్దంపుఁజెక్కులు",
        "నీ నిగారంపు పెన్నెరులు నీ రు-",
        "వారంపుకౌను నీ వాటంపుచూపు నీ",
        "చిగురాకుమోవి నీ సొగసులౌ క-",
        "నుబొమలు నీ చిన్నినూనూఁగుమీసపు",
        "రేఖలు నీ ముప్పిరిగొనిన పెను-",
        "దొడలు నీ తలిరాకుటడుగులు నీ చొకా-",
        "టపుసోఁగముక్కు నీ డంబయిన గ-",
        "ళంబు నీ బిత్తరంపుటురంబు నీ యొ-",
        "యారపుం గండెపు భుజంబులట్టె గన్న",
        "వనిత లేమయ్య మగవారె నలతురయ్య",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 10,
      "lines_telugu": [
        "గండస్థలంబులఁ గఱఁగెడు మదధార",
        "కరణి గడ్డము నునుకప్పుఁ దేర",
        "మోము చందురునందు మొనసిన కందునా",
        "జోకయై మీసపురేక దోఁచ",
        "సిరివెలందుక కొల్వుచేయు జేజేరాచ",
        "రాగద్దె యన ఱొమ్ము రమణ యెసఁగఁ",
        "తనుతమాలద్రుమంబునఁ బెనుపొందు శా-",
        "ఖలనఁగ దీర్ఘబాహులు సెలంగఁ",
        "జారు సికతోడ జాళువా కేసరులతోడ",
        "నివ్వటిలు నీదు నూనూఁగు జవ్వనంపు",
        "హొయలు గని రాధ పయిఁబడకున్నె యహహ",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 11,
      "lines_telugu": [
        "ఇరుగ్రేవ సిగపొందు నెనయ సంపెగమొగ్గ",
        "నిగ్గు తాయెతుచుట్లు నీటు సూప,",
        "గంధంబు నునుపూతగాఁ బూసి తీర్చిన",
        "ఱొమ్ము కస్తురిపట్టె లెమ్మె నెఱప,",
        "పావలంటి సెలంగు పైఠాణి సెఱఁగుల",
        "దువ్వల్వవలెవాటు నివ్వటిల్ల,",
        "పసిఁడినిండొరనంటి యెసఁగు నేనికపంటి",
        "దూబిడి నిడుసోగ తొంగలింప,",
        "వచ్చి నినుఁ జూడ నీతోడ ముచ్చటాడ",
        "కోర్కెలొనఁగూడఁ గవఁగూడ గుట్టువీడ",
        "కౌనులల్లాడఁ గనుచుండుఁ గలికిపిండు",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 12,
      "lines_telugu": [
        "చికిలిమేల్బంగరు చిలుకు గోణమ్ముతో",
        "మొల కుందనపుఁ జేల మురువుతోడ",
        "నపరంజిచాయ నిద్దపు రువారంబుతో",
        "మొసలివాపోగుల మిసిమితోడ",
        "ముక్కున హురుముంజి ముత్యంపు మురుగుతో",
        "కొనచెవి బావిలీ కొమరుతోడ",
        "రాణించు జిగిపచ్చరాచిల్క తాలితో",
        "ప్రాఁగెంపు రాపాడు పత్రితోడఁ",
        "జెలఁగు నినుఁజూచు వ్రేరాచచిగురుఁబోండ్ల",
        "తాలిమి బిరానఁ జింపఁ గెందలిరుటలుఁగు",
        "నించువిలుకాఁడు చికిలి సేయించుగదర",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 13,
      "lines_telugu": [
        "సిరిపొత్తునకు నిన్నుఁ జేరనీయదొ కదా",
        "వ్రేపల్లెఁ బెఱుఁగుట వినియెనేని,",
        "కలిమితొయ్యలి నెమ్మొగంబుఁ ద్రిప్పునొ కదా",
        "చిల్లరకథలెల్లఁ జెవులఁబడిన,",
        "ననవిలుతల్లి పక్కున నవ్వునే గదా",
        "వావిమాలిన యత్తవార్త వినిన,",
        "రేరేనితోఁబుట్టు గ్రేణి సేయునె కదా",
        "సత్య పెన్‍జడవేటు జాడఁ గన్న-",
        "ననుచు మదిఁ గొంతసంశయంబయ్యె మాకు",
        "నైననేమాయె జాణవీ వట్టులేని",
        "లేని వగలెల్లఁ గొన్నిఁ గల్పించలేవె,",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 14,
      "lines_telugu": [
        "కట్టడివై బలిఁ గట్టివేయఁగఁ గదా",
        "చెలి నిండుకౌఁగిటఁ జిక్కవలసె,",
        "పొంచి కోలను వాలిఁ బొలియించఁగాఁ గదా",
        "మెలఁత కన్సన్నల మెలఁగవలసె,",
        "వెలఁదికై శివుని విల్విఱిచివేయఁగఁ గదా",
        "మదిరాక్షి బొమముళ్ళ కొదుగవలసె,",
        "మగువవై శితికంఠు మరులుగొల్పఁగఁ గదా",
        "విరిఁబోండ్ల వెనువెంటఁ దిరుగవలసె-",
        "నటుల నిటు నీకుఁ జేచేత నత్తచేత",
        "ననుభవంబయ్యె నింక నీకీ యత్త",
        "యెదుటనేమి కానున్నదో కదా యెఱుఁగఁ గాని",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 15,
      "lines_telugu": [
        "కర్ణాటకపు సిగ గనుపట్టు నునుపట్టు",
        "పొంది క్రొందళ్కులందందుఁ బర్వ",
        "సొగసు రా రాజాతి మగరాకళాసిగీ",
        "గెల్లాపటాతేట గ్రేళ్లు దాఁట",
        "తోరమౌ ముత్యాలఁ దులకింపు కెంపుల",
        "చెంపఖల్లీరుచుల్ చెంగలింప",
        "నపరంజిప్రతిమ నిద్దపు మనీలాపని",
        "బాజుబందుల ఠీవి పరిఢవిల్ల",
        "నెసఁగు నిను నొంటిఁ గనియట్టి పసిడివంటి",
        "పాయమెల్లను నీ పాలు సేయఁగోరి",
        "మమత పాలయ్యె గద! రాధ మదనబాధ",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 16,
      "lines_telugu": [
        "మొలకనవ్వులఁ దాల్మి మూలల కొదిగించి,",
        "మోముతేఁటలఁ కోర్కి మొలవఁజేసి,",
        "చక్కెరకెమ్మోవి గ్రుక్కిళ్లు కొల్పించి",
        "కడకంటిచూపులఁ గళలు రేచి,",
        "తెలినునుకొనగోళ్ల గిలిగింత లొదవించి,",
        "తొడబెడంగుల గగుర్పొడువఁజేసి,",
        "రాణించు నెద నెమ్మె రవిక కప్పుల మార్చి,",
        "యొయ్యారమున నూర్పు లుడుగఁజేసి,",
        "చెలఁగు నీ చెల్వు చీకాకు చేసి రాధ",
        "సిగ్గుఁగొని జవ్వనము లూటిచేసెఁ గాక,",
        "దోసమా యింతి చేసిన దుడుకదేమి?",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 17,
      "lines_telugu": [
        "ముసురుచుఁ జిక్కించు మొకరితుమ్మెదలకై",
        "ముచ్చటై మోమెత్తి మురియ వెఱచు,",
        "పొగరానుకొని వచ్చు తగరుకోయిలలకై",
        "వేడుకైనను మోవి విప్ప వెఱచు,",
        "పదరుచు నేతెంచు కొదమచిల్కలకునై",
        "హవుసైన మాఱుమాటాడ వెఱచు,",
        "పగ చాటుకొని వచ్చు వెగటుజక్కువలకై",
        "మనసైన గుబ్బ లేమఱఁగ వెఱచు,",
        "ప్రౌఢయయ్యును దన ముగ్ధభావ మేర్ప-",
        "డ, మెలఁగెఁ గదర యమునాతటంబు పొంత",
        "నొదవు వలవంత రాధ నిన్ వెదకునంత",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 18,
      "lines_telugu": [
        "ముద్దీయ కటు మాఱుమోము సేయుటె కాని,",
        "యలరుఁజెక్కుల గగు ర్పణచలేదు,",
        "కౌఁగిలీయక యోరఁ గైకొంటయే కాని,",
        "పదుటు గుబ్బల యుబ్బుఁ బట్టలేదు,",
        "తేఱి చూడక చూడ్కి ద్రిప్పివైచుటె కాని,",
        "యిఱ్ఱింకు కనుఁగ్రేవఁ నిముడలేదు,",
        "కలయికీయక తొడల్ గదియించుటే కాని,",
        "నీవి జల్లని వీడ నిల్పలేదు,",
        "కినుకఁ గొననేర్చి తమి దాఁచుకొనఁగ నేర",
        "దకటకట! నీపైని యాపరాని",
        "మోహమిరువెంద నెయ్యంపు మోడియందు",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 19,
      "lines_telugu": [
        "తొడరు రేజోతి చేఁతులకాఁక వడఁదాఁక",
        "కలువపూటరిగెలఁ గ్రమ్మిక్రమ్మి,",
        "పయిఁగ్రమ్ము పువుదుమ్ముఁ బాయననంటి లేఁ-",
        "దలిరుపేటురుమాళ్లఁ దరిమితరిమి,",
        "శుకపికాదుల పల్కులకు నుల్కుఁగొన కమ్మ-",
        "వీనుల నంగుళు లానియాని,",
        "చలిగాలి యుడుకుసోఁకుల ఢాకకై సారె",
        "దట్టంపుటీరాలఁ దార్చితార్చి,",
        "అమ్మచెల్లంచు నిరుగడ నలమికొంచుఁ",
        "దోడఁ జనుచుండు నుడిగంపుఁ జేడెపిండు",
        "విరిపొదలలోను రాధ నిన్ వెదుకఁగాను",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 20,
      "lines_telugu": [
        "మునమున నడపించు ననతేనెగాసమ్ము",
        "నెలగోలునకు మూల లీఁగలేక,",
        "యా వెంటఁ దారసంబగు కల్వదొర కేలు",
        "గమిచివ్వ గరబారుఁ గదియలేక,",
        "ఆ పిఱుందున పువ్వుటందంబుపై వచ్చు",
        "బేడిసడాల్ దేఱి చూడలేక,",
        "ఆ పైని పచ్చతేజీపౌజు కాల్మట్ల",
        "నడరుపుప్పొడికోర లానలేక,",
        "ఓడి యొడిచేతు లిడికొనియుండుఁ గాని,",
        "హవుసునకునైన నీపైని యలుకఁబూన",
        "దతనుజయధాటి మది నాటి యా వధూటి",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 21,
      "lines_telugu": [
        "చెక్కిటఁ జెయిచెంద సెకచింద వాతెర",
        "గందనిట్టూర్పు లందందఁ బర్వ,",
        "ననుఁగునెచ్చెలులందఱును మది గుంద చ-",
        "క్కనిమేను వెన్నెల గాసిఁ బొంద,",
        "తాలిమి డింద డెందమునఁ గొందలమొందఁ",
        "గెందలిరుల పాన్పునందుఁ జేరి,",
        "యసురుసురంచు మోమరవంచు విధినెంచు",
        "నశ్రులునించు లో నలమటించుఁ,",
        "గదర నినుఁ బాసి యా రాధ కమ్మవిల్తు",
        "మాయ యనఁబోలి యంతైనఁ జేయు జోలి",
        "నడరు మది జాలి జవరాలి కా విరాళి",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 22,
      "lines_telugu": [
        "తల చూపనీయక తఱుము తుమ్మెదలకు",
        "లపన పంకజరుచి లంచమిచ్చి,",
        "వాయెత్తనీయక డాయు రాచిల్కల",
        "కధరబింబద్యుతు లాసగొలిపి,",
        "ఎలుఁగెత్తనీయక యేఁచు కోయిలలకు",
        "కరపల్లవచ్ఛాయ కాన్కలొసఁగి,",
        "చనుకప్పుఁ దొలఁగ పైకొను జక్కవల యొద్ద",
        "కనుమీల డాలు తాకట్టు పెట్టి,",
        "కడఁగి యిబ్భంగి నేర్పునఁ గన్మొఱంగి,",
        "డాగు నొకచెంత యమునాతటంబు పొంత,",
        "నొదవు వలవంత రాధ నిన్ వెదకునంత",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 23,
      "lines_telugu": [
        "కళుకులూఱఁగఁ జాలు కమ్మపౌజుల డాలు",
        "వాలుచూపులకు నివాళులీయ,",
        "పుక్కిటి నెత్తావిఁ బొల్చు వీడెపుఁ గావి",
        "మోవికెంపునకుఁ జేమోడ్పులిడఁగ,",
        "జిగికడానిమెఱుంగు చీరకుచ్చు చెఱంగు",
        "తొడబెడంగులకుఁ పావడలు వీవ,",
        "పదములఁ దళ్కొత్తు పదనులత్తుక జొత్తు",
        "మీఁగాళ్లరుచికిఁ గైలాగొసంగ,",
        "రాజసంబున నీరీతిఁ దేజరిల్లు",
        "పొలుపు గని రాధప్రాయంబుఁ పొత్తిగాను",
        "గుత్తకొంటివిదేమిరా! యత్త యనక",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 24,
      "lines_telugu": [
        "కరికుంభమధ్యసంఘటిత నీలాంజనం",
        "బనఁ గుచంబుల నూఁగుటారు మెఱయ,",
        "కాలాహిమణిఫణాగతివేణి మొదలంటి",
        "ఠీవి కెంపులరాఁకడీ చెలంగ,",
        "తన డాలు నిరసించు కనుమీలఁ బట్టఁ ద-",
        "లంచి, కచయము నా లహరి ముంచి,",
        "మీనాంకుఁ డేసిన మేలుజాలంబనఁ",
        "చేరుపాఁపటబొట్టు చెలువ మమర,",
        "రాజసంబున నీరీతిఁ దేజరిల్లు",
        "పొలుపుఁ గని రాధప్రాయంబు బొత్తిగాను",
        "గుత్తకొంటివిదేమిరా! యత్తయనక",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 25,
      "lines_telugu": [
        "పావడఁ బాసి కన్పడు తొడనిగ్గుతో",
        "వగఁజూపు కుఱుమాపు వలువతోడ,",
        "సేస లిట్టట్టుగాఁ జెదరు ముంగురులతో",
        "వసివాడు నెమ్మోము మిసిమితోడ,",
        "పలునొక్కు లెడఁబడ్డ పలుచని మోవితో",
        "సోగకన్నులఁ గల్గు సొలపుతోడ,",
        "నూఱట చెందిన యుదుటు చన్మొనలతో",
        "రహి గట్టిముడివడ్డ రవికతోడ,",
        "చెఱుఁగు మాసిన దినములఁ జెలఁగు రాధ",
        "సోయగము నిన్నుఁ దరితీపు సేయుగదర!",
        "నిముస మొకయేఁడుగాఁ బోలి నిగుడఁజాలి",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 26,
      "lines_telugu": [
        "రహి నూనెమెఱుఁగాని రాణించు వేణితో",
        "సొలపుచూపుల తళత్తళలతోడ,",
        "పసుపాని పసఁబూని యెసఁగు నెమ్మేనితో",
        "దళుకుఁజెక్కుల ధగద్ధగలతోడ,",
        "సిరిమించు సరిగంచు చీరకుచ్చెలలతో",
        "దళుకుటందెల ఝళంఝళలతోడఁ",
        "గడలందుఁ గడలొందు కక్షదీధితులతో",
        "బొగరుగుబ్బల నిగన్నిగలతోడ,",
        "తేటపాటీల నాలవనాట నీటుఁ",
        "జెందు రాధావధూటి కే చేటి సాటి",
        "వ్రతము చెడ్డను సుఖము చేపడెను గదర",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 27,
      "lines_telugu": [
        "దట్టంపుఁ గౌగిళ్లఁ దగ్గుడుమొగ్గుడుల్",
        "కుల్కుగుబ్బల యుబ్బుఁ గొంచెపఱను",
        "దుటు చక్కిలిగింత యుక్కిరిబిక్కిరి",
        "యెడనెడ మరుసివం బెచ్చరింప",
        "చికిలి నున్గొనగోళ్ళ చిందఱవందఱల్",
        "అందందుఁ జిందఱ లొందచెంద",
        "నాపోని దప్పికి యక్కఱగిక్కఱల్",
        "గెడపి కెమ్మోవి సొక్కిళ్లు వోవఁ",
        "గూకికవరవ కెఱలి యాగుబ్బు గాఁగఁ",
        "దనరు నాలననాటి రాధావధూటి",
        "కూటమిఁ దలంప నదరెనో గుండె నీకు",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 28,
      "lines_telugu": [
        "ఈలువు నీలమ్ము లెసఁగు సోరణగండ్ల",
        "నొకచాయ నెలచాయ లొఱపుఁ జేయ",
        "కొణిగలఁ దళుకొందు కుందనంబుల గూళ్ళ",
        "నొకదారి బకదారి యుద్దిసలుప",
        "రాణ రంజిలు నపరంజిపంజరముల",
        "నొకనంక గొరువంక లుబుసుపుచ్చ",
        "గీల్బొమ్మ కైతమ్మిఁ గెరలు పూసురకటిగా-",
        "డ్పొకయోర సెకదీఱ నూఱడింప",
        "పసిఁడిక్రోవులఁ బన్నీరు ముసురుకొనఁగ",
        "రాధతోఁ గూడ జాబిల్లిరాలమేడ",
        "వేసవులు సల్పవే క్రీడ వేడ్కతోడ",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 29,
      "lines_telugu": [
        "కలకంఠి నునువాలు కనుబెళ్కులకుఁ దోడు",
        "సోరణగండ్ల మించులు చలింప",
        "చెలికొప్పుపై నుప్పతిలు కప్పునకుఁ దోడు",
        "చూఱుపట్టెల మొయిల్ చుట్టుకొనఁగ",
        "మగువ కుత్తుకఁబల్కు మణితంబులకుఁ దోడు",
        "రహిమించు నురుముల రవమెసంగఁ",
        "బూఁబోఁడి చెలువంపు బొమవంపులకుఁ దోడు",
        "తెఱగంటి దొరవింటి తెఱుఁగులంట",
        "గగన మేవేళ నల పచ్చికడవ లీలం",
        "బఱఁగు జడివాన నీకు నుప్పరిగెలోన",
        "నొదవె నా రాధతో జోక నుబుసువోక",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 30,
      "lines_telugu": [
        "బవిరి దీరిచిన యన్నువ గవాక్షుల వెంట",
        "నొదవు సాంబ్రాణిధూపోష్మ వలన",
        "కలయఁబర్వెడు నవ్యకస్తూరికాఘుటి-",
        "కామిళద్దీపికాఘర్మకలన",
        "నెయ్యంపుటలుకల నిగుడిపుక్కిళ్ళను",
        "వెడలు నిట్టూర్పుగోర్వెచ్చ వలన",
        "సరస మేర్పడు బాహ్యసురతశ్రమంబునఁ",
        "పొడము నెమ్మేనుల పొగరువెట్ట",
        "నెట్లు చలిదీఱునబ్బ నీ కిఱుకుగుబ్బ",
        "గుబ్బలుల నుబ్బతిలు నుబ్బ యబ్బకున్న",
        "మిన్నయగు రాధ కౌఁగిటి మిద్దెయింట",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 31,
      "lines_telugu": [
        "మూఁపునఁ గేలూది మురియుచుఁ గూర్చున్న",
        "తరిగుబ్బ గోరొత్తఁ దగ్గుజగ్గు",
        "బలిమిఁ బైపడి మోవి బలునాటఁ గిలకిల",
        "నగుచు నావలిమొగంబగు హొరంగు",
        "మగలాగు సల్ప నెమ్మొగము తప్పక చూడ",
        "వాలుగన్నులు దేలవైచు బాగు",
        "కలియకు మలసి చక్కనిసామి నన్నిఁక",
        "గాసిచేయకుమను కనికరంబుఁ",
        "దలఁచినను గుండె జల్లని జలదరింప",
        "నెట్టులోర్చితొ దెలియదీ వెట్టిదిట్ట-",
        "వైన నా రాధ చెయ్వు లిట్టట్టుసేయు",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 32,
      "lines_telugu": [
        "అలరువాతెఱ పంటి కందిచ్చి యోరయై",
        "కడలు గన్పట్టు క్రేఁగంటిచూపు",
        "మరుకేళి గవయు నత్తఱి తొడల్ గదియించి",
        "పైకెక్కుటకు హౌసుపఱచు నొఱపు",
        "మగలాగు సల్ప ముందుగ నీవు గడఁగిన",
        "తఱిఁ జూపులను దెల్పు దైన్యవృత్తి",
        "కలయక గిలిగింత గ్రమ్మ ఱొమ్మునఁ జేరి",
        "‘కదలించకుర’ యంచుఁ పదరు ఱంతుఁ",
        "దలఁచినను గుండె జల్లని జలదరింప",
        "నెట్టులోర్చితొ తెలియదీ వెట్టిదిట్ట-",
        "వైన నా రాధ చెయ్వు లిట్టట్టుసేయు",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 33,
      "lines_telugu": [
        "గంధసారముఁ బూయు కరణి చెక్కులురుండ",
        "లాబలాకొనెడు చెల్వంపు వగలు",
        "నుపరతి నీరీతి నొదవింతు చెమ్మట",
        "లను మాడ్కి బన్నీరు నినుచు బాకు",
        "కైచేసి రతిఁ జొక్కు గడిమించి గన్నారఁ",
        "గనక ఱెప్పలు వ్రాల్చుకొనెడు వెరవు",
        "తొడ తలాడగ నున్నయెడ మంతనముఁ దెల్ప",
        "తగ్గి మోమున మోముఁ దార్చు నేర్పు",
        "తలఁచినను గుండె జల్లని జలదరింప",
        "నెట్టులోర్చితొ తెలియదీ వెట్టిదిట్ట-",
        "వైన నా రాధ చెయ్వు లిట్టట్టుసేయు",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 34,
      "lines_telugu": [
        "ముద్దిచ్చుతఱి చెక్కుటద్దంబు మోవివై",
        "గదియించి యరచొక్కుఁ గాంచు సొబగు",
        "పెదవిపైఁ పలుకెంపు లొదవింప సీత్కృతి",
        "నించి కన్బొమదోయి వంచు సొంపు",
        "పిఱిఁదిఁ గూర్చుండి పెన్నెఱులు దువ్వుచుఁ బొగ-",
        "రడఁగ చన్మొనల వెన్నదుము హొయలు",
        "కలయఁగ నీ జడఁ గట్టివైతునటన్న",
        "ఠీవి పెన్నెఱులు జాచుకోపు",
        "తలఁచినను గుండె జల్లని జలదరింప",
        "నెట్టులోర్చితొ తెలియదీ వెట్టిదిట్ట-",
        "వైన నా రాధ చెయ్వు లిట్టట్టుసేయు",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 35,
      "lines_telugu": [
        "తమి పోకముడి ఱొమ్ము దగులుచు నోరయై",
        "యొడికట్టు చేమాటు నువిద నీటు",
        "బాహ్య కేళీకలాపరిపాకయై రతి-",
        "కాంక్ష చూపులఁ దెల్పు కల్కి సొలపు",
        "నంకపర్యంకశయనసమయోపకం-",
        "ఠశశికాంతచషకాంతరపటీర-",
        "పంకంబునకు నిగ్గి పైకి నించుక మ్రొగ్గి",
        "చన్మొన లెదఁ దార్చు సఖియ నేర్పు",
        "తలఁచినను గుండె జల్లని జలదరింప",
        "నెట్టులోర్చితొ చెలియదీ వెట్టిదిట్ట-",
        "వైన నా రాధ చెయ్వు లిట్టట్టుసేయు",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 36,
      "lines_telugu": [
        "పిఱుఁదుగుట్టు బయటఁబెట్టు వల్పెంబు గ-",
        "ట్టి బిగువురవి దొడిఁగి పొడవగు",
        "నిండుజరీచెట్ల నీటుపైఁటచెఱంగు",
        "నేటవాలుగ మొలనిడి కుదురుగ",
        "చేర్చుక్క నించి పసిడిగాజులు బిగించి",
        "యందెలు మొఱయంగ సందిదండ-",
        "లు చలింప నెన్నుదురు చెమర్ప వగ వెల-",
        "ర్పఁ గవును నులియంగ వగ చెలంగ",
        "కులుకుచుఁ గడాని చిమ్మనఁగ్రోవిఁ బూని",
        "నిగ్గు వెదచల్ల గుంకుమనీరు చల్ల",
        "నెదురుకొని వచ్చు రాధ చెల్వెన్నఁ దరమె",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 37,
      "lines_telugu": [
        "బరణికప్పుల లక్క భాసిల్లు విధమున",
        "గబ్బిగుబ్బలు కంచుకమునఁ దనర",
        "నిసుకదిన్నియలపై నెసఁగు నీరెండ కై-",
        "వడి నితంబమునంటి వలువ సెలఁగ",
        "తుమ్మెదచాలుపైఁ దొఱఁగు పుప్పొడి రీతి",
        "నూగారుపైఁ పైట బాగుమీఱఁ",
        "బొండమ్ములందుఁ గెంపులు నింపినటువలెఁ",
        "పదములఁ గుచ్చిళ్లు గుది నటింప",
        "నెమ్మి చెల రేగి కుంకుమనీటఁ దోఁగి",
        "యలఁత లెడలించు జలకేళి కఱుగుదెంచు",
        "రాధ వగఁ గన్న మది నిల్పరాదురన్న",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 38,
      "lines_telugu": [
        "రాణించు నెఱజంటరవికపట్టీ నంటి",
        "ముత్తరుల్ దొంతరై బిత్తరింప",
        "జిగికుసుంబావన్నె చీరకుచ్చెల చెఱం-",
        "గంచు లంచలకచ్చు లచ్చుపడఁగ",
        "కుదురులై యెద నిండుకొనెడు గుత్తపుగుబ్బ",
        "లుబ్బి క్రేవకుఁ బైట నొత్తగింప",
        "విరులు జల్లున రాల వేనలి యిట్టట్టు",
        "చలియించి మెఱుఁగుచెక్కులకు డిగ్గ",
        "నందియలు మ్రోయ వేఁడుక లలరఁజేయ",
        "బడలికలు పాయ చెలులు పావడలు వేయ",
        "కడఁగి నీతోడఁ జెండ్లాడు గదర రాధ",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 39,
      "lines_telugu": [
        "చెక్కుఁ జెక్కునఁ జేర్చి చెయి ప్రక్క మఱలించి",
        "గుబ్బలు ఱొమ్మున గూరిచి తొడ-",
        "పైనిఁ జేర్చి యలసి పవళించునెడ నీవు",
        "చిటిపొటిసేతలఁ జెలఁగుచున్న",
        "నించుక సిగ్గు నొకించుక జగ్గించు-",
        "క సొలపు నొక్కించుక జలు పించు-",
        "క యులుకు నొక్కించుక కులు కించుక యుసీ-",
        "త్కృతి యొకించుక హుంకృతి చెలంగ",
        "నలరుఁ జెక్కుల లేనగ వంకురింప",
        "నెట్టకేలకు కనుఱెప్పలెత్తి చూచు",
        "రాధ వగఁ గన్న మది నిల్పరాదురన్న",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 40,
      "lines_telugu": [
        "ఒక మూఁపుపై రుమా లొకమూఁపుపై సరా-",
        "లరజార నలరారు హవుసుమీఱఁ",
        "గేల్తలాడఁగ నొత్తిగిలి తొడల్చేర్పుల",
        "జిలిబిలిపలుకులు గులుక చేయి",
        "మార్పులఁ బొదవి కోల్‍మడుపు నొక్కునెడ కె-",
        "మ్మోవులఁ దగులు పల్‍మొన చుఱుకులకు",
        "లుకుచు సీత్కృతు ల్వెలయించుచును గిలా-",
        "ర్చుచుఁ గికాకిక నగుచు నొకరినొక-",
        "రూరడింపుచుఁ గదియుచు నోసరిలుచు",
        "నొద్దికలు మీఱి, బకదారియుద్దిఁ గేరి,",
        "యలరినావయ్య రాధతో నలరుశయ్య",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 41,
      "lines_telugu": [
        "ఆ రాధ వెతల చల్లార్పుల, వేడ్కనో",
        "లార్పుల, రెప్పలల్లార్పుల, నగ-",
        "వు కిలార్పుల, జెమటార్పుల, నెద సేదదే-",
        "ర్పులఁ, గలయికల నేర్పుల, తొడ",
        "దొడఁదార్పుల, మెయిమెయిఁ జేర్పుల, మోవిమా-",
        "ర్పుల, మోడి తీర్పులఁ, బులుపులు గొలు-",
        "పు తలఁపు, వలపువిల్బూనువాని కలన",
        "సంధింపఁగాఁ జేసె నకట! నీకు",
        "వేగిరంబెంత? వెఱఁగెంత వేసటెంత?",
        "వెల్లఁబాటెంత? వెగటెంత, వేఁగుటెంత?",
        "యువిద నొకయింత యెడబాసి యున్నయంత",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 42,
      "lines_telugu": [
        "తఱిఁజూచి జుంటివాతెఱఁ జుఱుక్కునఁ బంటి-",
        "మొనఁ బట్టి గంటుసేయనె తలంచు,",
        "నబ్బినప్పుడె చేత నల్లనఁ జెక్కుపైఁ",
        "గొట్టి కోర్కిని ముద్దుఁగొనఁగఁ దలఁచు,",
        "దక్కినంతనె తాఁ జివుక్కునఁ బైకొని,",
        "కఱఁగి హా యని సొక్కఁగను దలంచు,",
        "ననువనైనయెడ ఖచిక్కున చన్మొనల ఱొమ్ము",
        "గ్రుమ్మి, కౌఁగిటఁ జేర్చుకొనఁగఁ దలఁచు",
        "గదర, నినుఁ జూచి యా రాధ కంతుబాధఁ",
        "బలుకు వినువేళ సాము చొప్పడెడువేళ",
        "మంతనమువేళ ప్రక్క మార్మలయువేళ",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 43,
      "lines_telugu": [
        "తమకించి యధరామృతంబుఁ గ్రోలఁ గడంగ",
        "నెమ్మొగం బటుసేయు నెపముఁబూని",
        "యధరంబునకు నడ్డమగు నత్తుముత్తెంబు",
        "నోరఁ గావించెడు హొయలు దలఁచి",
        "దుడుకుఁగా గుబ్బచన్నొడయఁగాఁ గమకింప",
        "నోసరిల్లెడులీల నొక్కకేల",
        "రవిక ముడి సడల్చు రహిఁ దలంచి నిగుడి",
        "చెక్కిలి ముద్దాడ సిగ్గుఁ గదిరి",
        "వదన మరవంచుకొను రీతి వదలి చెక్కు",
        "లలముకొను కొప్పు సవరించు చెలువుఁ దలఁచి",
        "మఱతువే యిందుముఖి పొందు మనమునందు",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 44,
      "lines_telugu": [
        "ననుఁ జెందు జనులందు నెనరొందు ననుకొందు",
        "వదియెల్ల కల్లసు మ్మరసిచూడ",
        "నలనాఁడు మధురకీ వరిగెడుపైనంపు",
        "గుసగుసల కదరు గుండెతో గ-",
        "దురునూరుపులతోఁ జెదరు ముంగురులతో ను-",
        "దురునఁ గ్రొంజెమటలతో నిలిచిన",
        "మ్రొక్కి గ్రక్కున నొక ముద్దిచ్చి సెలవియ్య-",
        "వే! యని వేఁడుచు నెదను జేర్ప",
        "నమ్ముకొని నీకుఁ జనుదోయినిమ్మపండ్లు",
        "కాన్కగా నిచ్చి సెలవిచ్చి కడఁక ననుప",
        "నరిగి కలనైనఁ దలపోయవైతి రాధ",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 45,
      "lines_telugu": [
        "అందెలు మొఱయంగ నతనుపట్టపుదంతి",
        "పగిది రాఁ గని నీవు పవ్వళించి",
        "యట్టురా నిట్టురా నటుమోమయినఁ జూచి",
        "తలయూచి యశ్రులు దలకొనంగ",
        "నిట్టూర్పు నిగిడించి కట్టల్క వలకేలి",
        "సందిదండ చలింపఁ గుందనంపు",
        "గాజులు రొదలీనఁ గ్రక్కునఁ బ్రక్కఁ గ్రొ-",
        "మ్మెఱుఁగు సోగ జరాన నొఱ వెడలుట",
        "పోలఁ జన్మొన నానుకోఁబోవ నుఱుక",
        "నొడిసి చేఁబట్టుకొని రాధ నూఱడించి",
        "తరయ వెఱపింపఁబోయి తా వెఱచునట్లు",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 46,
      "lines_telugu": [
        "మాటికిఁ జెలియిచ్చు మడుపులఁ గైకుంద-",
        "నంపుగాజుల నిగ్గు సొంపునింపఁ",
        "జెలికత్తె కైదండఁ జెలఁగు దాఁపలి కేలి",
        "రతనంపుటుంగరా ల్రంగులీన",
        "హొయలౌ ననుచు నెచ్చెలి “యెలా బలే”యన",
        "ముఱిపంపుటెలనవ్వు మొలకలెత్త",
        "సఖులకు సెలవీయ జడబెడం గడరంగ",
        "పెడమర్లు హొయలు పింపిళ్లుగూయ",
        "సరుల మెలిఁదీర్చి పయ్యెదఁ జక్కఁజేర్చి",
        "సిరులఁ గడుహెచ్చు పడకిల్లు చేరవచ్చు",
        "రాధ వగఁ గన్న మది నిల్పరాదురన్న",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 47,
      "lines_telugu": [
        "మూఁపున జారు క్రొమ్ముడిలోని చెక్కిలి",
        "కళకు హొంబట్టు మేల్గట్టు గాఁగఁ,",
        "బిఱుదఁ జేర్చిన కేల మిఱుమిట్లు కొనుగోళ్ల",
        "తెలినిగ్గు సేసముత్తెములు గాఁగ,",
        "పుటముబ్బి ఱవికెకకప్పుల గుబ్బతిలు గబ్బి-",
        "గుబ్బచన్నులు పూర్ణకుంభములుగఁ,",
        "గడలకై త్రిప్పు క్రేఁగంటిచూపుల బెళ్కు",
        "వలపుఁ గప్రంపు నివాళి గాఁగ,",
        "వచ్చి నీరాకకై దరవాజతలుపు",
        "క్రేవ ఠీవిని నిల్చి రాధావధూటి",
        "యెదురెదురుఁ జూచు మదిఁ గోరి యెమ్మె మీఱి",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 48,
      "lines_telugu": [
        "కుచ్చులు దువుముడిగొని వ్రేలు మేల్జరీ-",
        "త్రాళ్లఁ జెలంగు బుర్సామెఱుంగు-",
        "కుచ్చుల తొడ బెడంగుఁ గడవ మొలఁ జెక్కి-",
        "న పసిఁడివ్రాతపని పయిఁటచెఱఁ-",
        "గించుక జీరాడ నింపొసఁగ కొనవం-",
        "కలెసఁగు నసదు చెంగావిచెట్ల",
        "పావడ జిగిచీరపై దువాళింప నం-",
        "దెల రవరవ దౌదవుల చెవుల",
        "చవులు దవులఁ, గల్వలదొరచట్లమెట్ల",
        "వెంబడిగ రాధ కేళిసౌధంబుఁ జేర",
        "వచ్చు చెలు వచ్చుపడ నోర్వవశమె నీకు",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 49,
      "lines_telugu": [
        "మేఘంబుఁ గదిసి క్రొమ్మెఱుఁగు తళుక్కను",
        "లీల నీలపుకిటికీల మ్రోల",
        "నిలిచి నెచ్చెలులకు సెలవొసంగెడువేళ",
        "నోరగా దిండుపై నొత్తిగిల్లి",
        "చెలినోర్తు మదిఁ గూర్చి చెక్కిటఁ జే చేర్చి",
        "చింతింపుచుఁ బరాకుసేయు నిన్ను",
        "గని, మును తన్నంతటనె చూచిరావె నా",
        "ప్రాణేశ్వరీ! యంచుఁ బారఁజాపు",
        "చెలువుఁ డిదియేమొ యంచు నెచ్చెలుల నొక్క-",
        "కంట నిన్నొక్కకంటను గాంచు రాధ",
        "చూపు మరుతూపులకుఁ బ్రాపుఁ జూపుఁ గదర",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 50,
      "lines_telugu": [
        "చెదరు కస్తురిబొట్టు కుదురు కొల్పెడునట్లు",
        "మొగమెత్తి మోమున మోముఁ జేర్చి,",
        "కెలన నున్నంత దిక్కులు పరికించి చె-",
        "క్కుచెమటఁ గొనగోటఁ గొని విదిర్చి,",
        "యెటకేని చనుచు నొక్కించుక వెడమళ్లి",
        "సోకిసోకమిఁ బైటఁ దాకఁజేసి,",
        "యలుకఁ బల్కమిఁ బల్మొనల పెదవి మడచి",
        "కీల్జడఁ బూని హుంకృతి నదల్చి,",
        "యిచ్చనిచ్చలు నీరీతి పెచ్చుపెఱుఁగు",
        "దుడుకుసేతల రాధావధూటి నీకు",
        "నించువిలుకాని యెలగోలు సంచుఁ దెలిపె",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 51,
      "lines_telugu": [
        "ఎదురైనచో దారి కిట్టట్టు దొలఁగక",
        "ఉదుటు చన్మొన లెద నదిమి గదిమి,",
        "చేర రమ్మని కాసెచెర గుగ్గుఁ దీర్చు కై-",
        "వడి వాఁడికొనగోరు తొడఁ దనర్చి,",
        "మునిపంట మడుపందుకొనుమంచుఁ గదిసి వా",
        "తెర సోకఁ బల్మొన చుఱుకులుంచి,",
        "దరినున్న తరిని మైవిఱుపు వీలుగఁ గేలు-",
        "గవ మూఁపునకుఁ జేర్చి కౌగిలించి,",
        "యిచ్చనిచ్చలు నీరీతి పెచ్చుపెఱుఁగు",
        "దుడుకుసేతల రాధావధూటి నీకు",
        "నించువిలుకాని యెలగోలు సంచుఁ దెలిపె",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 52,
      "lines_telugu": [
        "ఒకవేళ దోర్మూల చకచక ల్విలసిల్ల",
        "విరులవీవనఁ బూని విసరి విసరి,",
        "యొకవేళ సందిటి పికిలిచెం డ్లల్లాడ",
        "నలరునూనియఁ దల నంటి యంటి,",
        "యొకవేళఁ గొనగోళ్ల చికిలిడా ల్తిలకింప",
        "దులకింపఁ పెన్నెరుల్ దువ్వి దువ్వి,",
        "యొకవేళఁ గరతలద్యుతులు పేరెమువాఱ",
        "నిచ్చగా మడుపు లందిచ్చి యిచ్చి,",
        "నిచ్చనిచ్చలు నీరీతి నీకుఁ దనదు",
        "చెలువు దీపింప నుడిగంబు సేయుఁ గదర!",
        "తోరమగు ప్రేమ రాధావధూలలామ",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 53,
      "lines_telugu": [
        "మొకరి తుమ్మెద మూఁతి ముట్టని క్రొవ్విరి",
        "కోయిల వాచవిఁ గొనని చివురు",
        "చిలుకముక్కున నొక్కు చెందని బింబంబు",
        "మెఱసిపోవక నిల్చు మెఱుఁగుఁదీవ",
        "కసటువోఁ బన్నీటఁ గడిగిన జవ్వాది",
        "చొక్కమౌ గోవకస్తురి బిడారు,",
        "కలికిరాయంచ క్రేగంటఁ జూడని తూఁడు",
        "పైపొర విడని కప్రంపుటనఁటి,",
        "చిత్తజు మిటారి గేదఁగిచిక్కటారి",
        "కమ్మవిలుకానిజుల్మతీ కత్తలాని",
        "కాయజోపనిషద్గాథ కదర రాధ",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 54,
      "lines_telugu": [
        "నెఱిలేక యొకవేళ నీటుగా నిలుచున్న",
        "మడుఁగుగడంగు నున్దొడ బెడంగు",
        "సొమ్ములే కొకవేళ నెమ్మెమై నిలుచున్న",
        "మిసిమిఁ జెలంగు నెమ్మెయి వెలుంగు",
        "ఱవికలే కొకవేళ హవుసుగా నిలుచున్న",
        "పయ్యెదఁ బొంగు గుబ్బల మెఱుంగు",
        "ముడికొల్ప కొకవేళఁ దడియార్ప నిలుచున్న",
        "పిఱుఁద నెసంగు పెన్నెఱుల రంగు",
        "తన తళతళలఁ దన ధగధగలఁ దన ని-",
        "గనిగలఁ దన చకచకలఁ గదిసి యిట్లు",
        "వెత గొలిపె రాధ యవయవద్యుతుల నిన్ను",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 55,
      "lines_telugu": [
        "వలసినయెడల నవాతు వాతెర మోపి,",
        "వదలు కౌగిళ్లను బొదలి పొదలి,",
        "నునుమోవి సోకిసోకని పల్చుఱుకు నించి,",
        "యసివోవఁ గొనగోట నంటి యంటి,",
        "తొడలు పైఁ గదియించి తోడుపా టొనరించి,",
        "సేదదీఱుట కెదఁ జేర్చి చేర్చి,",
        "యలసినవేళ మీఁదై చుల్కగాఁ గూడి,",
        "చిటిపొటి గిలిగింత చేసి చేసి,",
        "యిచ్చనిచ్చలు నీరీతిఁ బెచ్చుపెఱుఁగు",
        "మచ్చికలు చేసి పచ్చహుమావజీరు",
        "కలన నినుఁ దీటుకొలిపెను గదర రాధ",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 56,
      "lines_telugu": [
        "కులుకు సిబ్బెపు గబ్బిగుబ్బ లుబ్బడగ మైఁ",
        "జేర్చి కూకీరవాల్ సెప్పి సెప్పి,",
        "కుందనపుం జాయ గొనబూను తొడ లవి",
        "నొవ్వఁ గేలను బట్టి నులిమి నులిమి,",
        "కొదకెడు తఱిఁ గాంచి పెదవిచక్కెరముక్క",
        "మచ్చికలొప్ప నందిచ్చి యిచ్చి,",
        "గడియసేపుకుఁ గాఁచి కదియరాఁ దలయూఁచి",
        "చూపు జంకెనవాడిఁ జూపి చూపి,",
        "యెసఁగు జడవేట్లఁ జదువున కియ్యకొలిపి,",
        "శిక్ష గావించె మరువిద్యఁ జిన్ననాఁడు",
        "దేవరకుఁ గూర్మితోడ రాధావధూటి",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 57,
      "lines_telugu": [
        "కలికి నెమ్మెయి సాముకంబంబుఁ బెనఁగించి,",
        "మోవిమార్పుల వెన్క మొగ్గు నిల్పి,",
        "కలయికఁ దారుమారుల డింకిఁ దొలఁగించి,",
        "మిసిమి నున్దొడలఁ గొక్కెస ఘటించి,",
        "కొనగోటఁ జిక్కటా ర్మొనవైరిఁ గావించి,",
        "పొలయల్క మార్మోము తొలఁగఁ దెలిపి,",
        "రాణించు కీల్జడ రాణావిసరుఁ జూపి,",
        "చక్కిలిగింత హెచ్చరికఁ దెలిపి,",
        "యెదను గుబ్బలకుంకుమ యెఱ్ఱమట్టి",
        "నిలిపి తన చెల్వుగరిడిలో నీకు మరుని-",
        "సాము గఱపిన బిరుదువస్తాదు రాధ",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 58,
      "lines_telugu": [
        "ప్రక్కమో మటుచేసి పవళింపఁ దొడనాని,",
        "యిటుమొగం బగుమని యెచ్చరించి,",
        "తనమొగంబుగఁ జేసికొని గ్రుచ్చి కౌగిటఁ",
        "గదియించి పలుకెంపుఁ బెదవి నుంచి,",
        "యుద్దిలో మీఁదగు గద్దరిపికిలి కై-",
        "వడి డింకికొను పారువంబు కరణిఁ,",
        "బైఁ దొర్లి పేరెదఁ బవళించి ఱొమ్ముల",
        "పొగరడంగఁగఁ గసిపోక లేచి,",
        "కొప్పు సవరించి, చేర్చుక్క కుదుర నించి,",
        "సరులు మఱలించి, మగలాగు సలుపు రాధ",
        "హొయలుఁ దలపోసి నీ వెటులోర్తు వహహ",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 59,
      "lines_telugu": [
        "ననఁబోడి పొ త్తది తనరక భుజియింప",
        "నొల్లవుగా యొంటి నోగిరంబు",
        "పైదలి నునుదొడపైనఁ జేర్చినఁ గాని",
        "రాదుగా కంటికి రాత్రి నిదుర",
        "బాల యందెలరవ మాలకించినఁ గాని",
        "యాపఁజాలవు గుండె యదురుపాటు",
        "నలివేణి మునిపంట నందియిచ్చినఁ గాని",
        "యందుకో లేవుగా యాకుమడుపు",
        "గాటమగు ప్రేమ మది నాఁడు నాటఁ బట్టి",
        "నెట్టుకొని యల్ల రాధపైఁ బుట్టె నిట్టి",
        "మమత, నేఁ జెల్ల! తన చెల్వు మచ్చుఁ జల్ల",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 60,
      "lines_telugu": [
        "నెఱులు చిక్కెడలించు నెపమునఁ జేయెత్తఁ",
        "గక్షదీధితులు చీకాకుపఱుప,",
        "పనిలేని పనిఁ బల్కు నీ పల్కుల పానకం",
        "బొదవి కెంబెదవి నోరూరఁజేయఁ",
        "గైతప్పి పడు బంతికై తగ్గు జగ్గునఁ",
        "తరుల బిత్తరము తత్తరము నింప,",
        "నొఱపుగా మైనిక్కు నూనఁ పిక్కటిలు ఱొ-",
        "మ్ములవి చాల విరాళి మొనయఁజేయ",
        "గాటమగు ప్రేమ మది నాఁడు నాటఁ బట్టి",
        "నెట్టుకొని యల్ల రాధపైఁ బుట్టె నిట్టి",
        "మమత నేఁ జెల్ల! తన చెల్వు మచ్చుఁ జల్ల",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 61,
      "lines_telugu": [
        "శయ్యనొయ్యన నతిశ్రమ మీఱ నొకయోర",
        "నోరగా గూర్చుండి యొరఁగి రాధ",
        "యూర్పులు డాచేతి దార్పులు నీకబ్బ",
        "గేల్దమ్మి చెక్కిటఁ గీలుకొలిపి",
        "నుదుటి క్రొంజెమటబిందువులు పాపటఁ జేరు",
        "ముత్యాల కొక క్రొత్తమురుపు హత్తఁ",
        "జెక్కుటద్దములపైఁ జేర్చిన నీలంపుఁ",
        "దళుకన జాఱుకొ ప్పలమికొనఁగ",
        "నర కవుఁగిలింత యినుమడి యావులింత",
        "మైవిఱుపొకింత నిద్దురమబ్బు కొంత",
        "కలగలుపు గాఁగఁ గడువింతఁ జెలఁగెనంత",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 62,
      "lines_telugu": [
        "కబరీభరము వీడి కడుహొయల్నెఱపుచు",
        "డామూఁపుపై చొకాటంబు నింపఁ,",
        "పొరిపొరిఁ బుచ్చు నూర్పులసారె చనుదోయి",
        "నిక్కి పయ్యెదపైనఁ పిక్కటిల్ల,",
        "సొంపున నరసొక్కు చూపులచే నిక్కు",
        "బెళుకు కన్గ్రేవల బిత్తరింప,",
        "నొఱఁగి నీ భుజపీఠి నూనిన చెమటఁ గ్రొం-",
        "దళ్కెక్కు చెక్కుటద్దంబు గులుకఁ,",
        "గోరికలు పండ నొకదండఁ గూరుచుండ",
        "రాధ మైదోపు జిగుల రారాపు మెచ్చు",
        "కోపు నీ చూపు తరితీపుఁ గొలుపనోపు",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 63,
      "lines_telugu": [
        "అలిగి నీ వటుమొగంబౌచును సెజ్జపై",
        "కే ల్తలాడఁగ నొత్తిగిలిన, వేఁడు-",
        "కొను రీతి నుదుటుఱొమ్మున వెన్ను నదుమఁగాఁ",
        "జయ్యన దాని కీల్జడను బట్టి,",
        "కదియ రాఁ దివిచి సొంపొదవించుచును దానిఁ",
        "దగఁగ నెన్నొవిధాలఁ దనివిపఱచి",
        "యుగ్గడించుచు దాని యొప్పుల కెదసొక్క",
        "గిలకిల నగుచును వెలయునట్లు",
        "నిచ్చనిచ్చలు నీరీతిఁ బెచ్చుపెఱుఁగు",
        "మచ్చికలు చేసి పచ్చహుమావజీరు",
        "కలన నినుఁ దీటుకొల్పెను గదర రాధ",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 64,
      "lines_telugu": [
        "తెరతెర తియ్య వాతెరకొఱుకు మఱిగి",
        "పల్గొన లేవేళఁ పలువరింపఁ,",
        "బలుమొన చుఱుకుసోకుల బారి గడిదీఱి",
        "తియ్యవాతెర తరితీపు సేయఁ,",
        "గ్రొవ్వాఁడి నునుగోటి కొనపోటు మచ్చిక",
        "నుదుటుఱొమ్ముల నెదురెదురుఁ జూడ,",
        "నుదుటుఱొమ్ముల నెదురొత్తు పొత్తున హత్తు",
        "క్రొవ్వాఁడి నునుగోళ్లు కోరికొనఁగ,",
        "నిట్లవయవంబులు దమలో నెనయఁ కోర",
        "రాధఁ గని నీవు, నినుఁ గని రాధ, తాల్మి",
        "నిల్పుటలు లేదుగా యొక్క నిముసమైన",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 65,
      "lines_telugu": [
        "నొసటిపై నెసఁగు క్రొమ్మిసిమి లత్తుకజొత్తు",
        "పువుఁబోఁడి జాడ దౌదవులఁ జెప్పఁ,",
        "బ్రక్కసందిలిదండ పెక్కు లెక్కువలౌచు",
        "బిత్తరికౌఁగిళ్ల బిగువు దెల్ప,",
        "కుదురులై యెద హత్తుకొనిన కుంకుమముద్ర",
        "లింతిగుబ్బల కుదు రేరుపఱుప,",
        "నఱుత నురల్చిన యరుణంపు జిగికెంపు",
        "వెలఁది పైకొనుట వెన్వెంటఁ జాట,",
        "తనరు నీ జగ్గు మును సిగ్గుఁ గొనుట యెగ్గు",
        "మీఁద మిక్కిలి క్రీడించి మెలఁగితేని",
        "సారె కా రాధగుట్టు మోసాలఁ బడును",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 66,
      "lines_telugu": [
        "పలునొక్కులకు నోసరిలు చెక్కునను జెక్కు",
        "నధరంబుఁ గదియంగ నద్దుముద్దు,",
        "దుడుకుసేతకు సారె సడికొట్టు కైవడిఁ",
        "పెనుచు వాతెర, పయిఁ బెట్టు మట్టు,",
        "నీటుగా వగఁబూను నెపమునఁ దివిరి దాఁ",
        "జూచుచు ఠీవిని జూపుకోపు,",
        "కులుకుగుబ్బల డాఁచికొను హొరంగున నీవి-",
        "పైఁ బరాకొక్కింత బఱపునొఱపు,",
        "మాటిమాటికి గిలిగింత మమత వొడమ,",
        "నులుకు వగలింపు నెదురింపు లొదవ రాధ,",
        "యలుకకూటమి చవిఁ దేల్చెనయ్య నిన్ను",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 67,
      "lines_telugu": [
        "మరుఁడేచఁ తమిఱేచ మనమాఁగినను వీఁగి",
        "వలపాగి చెలరేఁగి పైనివ్రాలి,",
        "కళదేర నెలలూర నలరారు చెక్కిటఁ",
        "కొనగోటి మొననాట గుఱుతులుంచి,",
        "జిగిగుల్క వగచిల్క సెగలొల్కఁ గనుమ్రొగ్గ",
        "నెదపైని యెదనాని యదిమి గదిమి,",
        "శ్రమజాఱ వగదీఱ రహిమీఱ మెల్లన",
        "మునిపంట చుఱుకంట మోవి యాని,",
        "యించువిలుతుని కేళి దనియించి తనిసి",
        "రాధ మదిదీఱ దొంతర రతులఁ దేఱి",
        "మఱలఁ దమకించి నినుఁ గాంచి ముఱుపుఁ జూపు",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 68,
      "lines_telugu": [
        "ఆణిముత్తెపునత్తు హవుసుగా సవరించి,",
        "రతనాలబేసరి జతను పఱచి,",
        "బసుమాబుటేదారు బలుఫేషు వాజుపై",
        "చెంపఖల్లీ రుచుల్ చిందుఁ ద్రొక్క",
        "సొగసైన బిందీలు తగు చేరుచుక్కతో",
        "నుదుటిపై నాడుచుఁ పొదలుచుండ",
        "సెసిపువ్వు రాఁకడి యసియాడ జడ చాల",
        "పిఱుఁదుపై హొయలునఁ బెనఁగొనంగ",
        "నుదుటువక్షోరుహంబుల హొయలు నింప",
        "యుపరతుల నిన్ను వింతగా నోర్చు తరుణి",
        "యున్నతిని జూచి నీ వెటులోర్తు వహహ!",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 69,
      "lines_telugu": [
        "ఆణిముత్తెపుసరుల్ హవుసుగా సవరించి",
        "రతనాలపోచీలు జతను జేసి",
        "బసుమాబుటేదారు బలుఫేషు వాజుడా",
        "లొలయంగఁ దొడలపైఁ కుబికి నిలిచి",
        "“నిబ్బరంబుగఁ జూడు నేఁడిదే నా తమా-",
        "షా” యని, చెలరేగి చాల నలసి",
        "యఱచూపుతోఁ జూచి యనురక్తి లజ్జించి",
        "ముసిముసినగవున మోము వంచి",
        "నన్నుఁ గైకొనుమంచుఁ దా సన్ను తించి",
        "యొక్కచేఁ బట్టి బతిమాలి హొయలుమీఱ",
        "జెలఁగి యొకచేత ఖుర్ణీషు చేసినట్టి",
        "వగఁదలఁచుకొన్న నెట్లోర్తు మగలమిన్న",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 70,
      "lines_telugu": [
        "విరజాజివిరులతో నరజారు పెన్గురుల్",
        "పిఱుఁదుపై మాటికిఁ బెనగొనంగఁ,",
        "దోరపుఁబల్కుతోఁ దొయ్యలి తమిచేత",
        "మనసులోఁ కోర్కులు మసగొనంగఁ,",
        "సొగసైన జాళునా తగు గుమ్మటీల్డాలు",
        "నునుపుఁ జెక్కిళ్లతో నెనయుచుండ,",
        "నాణిముత్యపుసరు లలరు మల్లెలసరుల్",
        "బిగువుగుబ్బలమీఁదఁ బెనఁగొనంగ,",
        "సరుల మెలిదీర్చి పయ్యెదఁ జక్కపఱచి",
        "సిరులఁ గడుహెచ్చు పడకల్లుఁ జేరవచ్చు",
        "రాధ వగఁ గన్న మది నిల్పరాదురన్న",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 71,
      "lines_telugu": [
        "అలవోక యువిదదౌ వలుకులు వినవచ్చు",
        "తడవుగా వినఁ జెవిఁ బడఁగరాదు",
        "నిలిచి చూచినబోఁటి నెమ్మేని జిగి దోఁచు",
        "గనుఱెప్ప లల్లార్పఁ గానఁబడదు",
        "కోరినఁ బ్రోయాలు గొనబు మేనది తోచు",
        "దాసిచే నంటఁగఁ దగులువడదు",
        "యాగుబ్బుగాఁ గొమ్మ యంగవాసన వచ్చు",
        "నరసి మూర్కొన్నచో నటమటించు",
        "సేఁపు నను గ్రోల సకిమోవి తీఁపుసోఁకు",
        "మరులుకొని చేరఁ పిలిచిన మాయమగును",
        "మోహభారంబొ? విరహంపు ముమ్మరంబొ?",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 72,
      "lines_telugu": [
        "మగరాల బిందీలు సొగసుగా రాణించు",
        "నల చేరుచుక్కతో నందగింప",
        "తళుకుగుబ్బలమీఁద ధగధగమనియెడి",
        "చంద్రహారంబులు చౌకళింప",
        "బాజుబందుల ఠీవి పైఠాణిరవికతో",
        "బిగిగబ్బిపాలిండ్లు పిక్కటిల్ల",
        "కరపల్లవంబునఁ గళుకు లూఱఁగఁజాలు",
        "రతనాలపోచీలు రవళి నింప",
        "పైఁట సరిగంచుపావడపై నటింప",
        "చిలుక పలుకులతోడ నెచ్చెలిని గూడి-",
        "యున్న సఖిఁ జూచి నీ వెట్టులోర్చితయ్య",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 73,
      "lines_telugu": [
        "జిలుగులాహిరిదారు బలుకినేరా జరీ",
        "వజమీఱు బలుఫేషు వాజుఁ దొడిగి,",
        "రాణించు వేణిపై రతనాలరాఁకడి",
        "తళుకులు ముసుఁగునఁ గళుకులూర,",
        "హురుమంజిముత్యముల్ హొయలుగాఁ గూర్చిన",
        "చంద్రహారంబులు చౌకళింప,",
        "జాతిడాల్గల బులాకీ తేఁటకెంపుల",
        "మిన్నాకళాసిగీ వన్నె మీఱ,",
        "నతులితంబైన యవయచద్యుతుల నెన్ను",
        "చెలియ సవరించి ఖుర్ణీషు చేసినట్టి",
        "రాధ వగఁ గన్న మది నిల్పరాదురన్న",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 74,
      "lines_telugu": [
        "జాళువాబంగారుసరిగతో రాణించు",
        "జిగికుసుంబావన్నె చీర కట్టి",
        "పొందమ్ములందు కెంపులు చెక్కినట్లున్న",
        "రంతుపాణీవన్నె రవికఁ దొడిగి",
        "సంపఁగినూనెచే జారుగా మెఱుఁగాని",
        "వేణిపై రాఁకడి వెలయఁగూర్చి",
        "పసుపునిగ్గులమీఁద నెసఁగు పెన్మెఱుఁగుతో",
        "నోఱచూపులు చెక్కు లొఱసిపాఱ",
        "బోటి హొయలుగ నాలవనాఁటి నీటు",
        "మొనయ ముఱియుచు నినుఁ జూచి మోము వంచు",
        "మేడలో నీవు నొకచెంత మెలఁగునంత",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 75,
      "lines_telugu": [
        "నిలువుముకురముల నికరములకళాసి",
        "గీగోడమేడలోఁ గేళిశయ్య",
        "నిదురింపఁగ తలాడ నిల్పి నిద్దంపుఁజె-",
        "క్కిటను గోరునుప నుల్కిపడి లేచి",
        "నెదురఁ గుదురుగం జెన్నొదవు నినుం గని",
        "ముద మెదఁ బొదలఁగా మదవతియును",
        "దగునట్లు కిలకిల నగి తిరిగి కిలకిం-",
        "చితమున హాసముఁ జేయుచుఁ గది-",
        "సి తమిదొట్టిచే మెల్లనఁ జెక్కుగొట్టి,",
        "పలుపెదవినుంచి నిక్కు నా కులుకులాడి",
        "రాధఁ గనకున్న క్షణ మోర్వరాదురన్న",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 76,
      "lines_telugu": [
        "రతనాల చేర్చుక్క జతకూడి బిందీలు",
        "పొదలు నెన్నుదుటిపై ముదము మీఱ",
        "జెంపఖల్లీ లందగింపఁగాఁ గుచమధ్య-",
        "హారముల్ ప్రక్కల నడరి మెఱయ",
        "సందిటి మేల్బాజుబందుబంతులు క్రింద",
        "నందంద యెగసి యుయ్యాలలూఁగ",
        "రాఁకడి సెసిపువ్వురంగు పైని చెలంగ",
        "జడబెడంగు పిఱుందఁ దడఁబడంగ",
        "నాణిముత్తెపునత్తు దా నలరుచుండఁ",
        "గంకణంబులు గలహంస గతుల మ్రోఁగఁ",
        "గలికి రతిసల్పు మొలనూలు గల్లురనఁగ",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 77,
      "lines_telugu": [
        "అంతటఁ జూచిరమ్మని బాఁజాచి క-",
        "న్గవ మూఁపులకు నించి కౌగిలించు",
        "బటువైన గబ్బిగుబ్బలజో డెదను నాట",
        "బిగువుమై మైఁజేర్చు బ్రేమఁ గూర్చు",
        "దక్కితివింక నాథా యని జడఁజుట్టి",
        "కట్టివైతునటంచు గరిమ నించు",
        "మునిపంటిమొన నాట మొనసి వాతెర తేట-",
        "లెమ్మె మీఱఁగఁ గ్రోలి యెసకమెసఁగు",
        "నిచ్చనిచ్చలు నీరీతి పెచ్చుఁ బెరు๰గు",
        "దుడుకుసేతల రాధావధూటి నీకు",
        "నించువిలుకానియెలగోలు సంచుఁ దెలిపె",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 78,
      "lines_telugu": [
        "ఆ రాధ వాతెర యామతింపుల, నందె",
        "మొఱయింపుల, హవణింపుల, నద నెఱి-",
        "గింపుల, నర గనుపింపుల, మయి పుల",
        "కింపుల, నలుక రెట్టింపుల, నగి-",
        "యింపుల, నలుక వారింపుల, వదలని",
        "యింపుల, నాదరింపులను గొలుపు",
        "పొలుపు, వలపువిలుఁబూనువాని కలన",
        "నందింపఁజేసెఁగా నహహ! నీకు",
        "వేగిరంబెంత? వెఱఁగెంత? వేసటెంత",
        "వెల్లఁబాటెంత? వెగటెంత? వేఁగుటెంత?",
        "యువిద యొక యింత యెడబాసి యున్నయంత",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    },
    {
      "id": 79,
      "lines_telugu": [
        "జిలుఁగుబుటేదారుచీరపై నపరంజి",
        "గంటలు మొలనూలు గల్లురనఁగ,",
        "రవికాంతి హవణించు రవికసందిలి బాజు-",
        "బందుల మేల్‍కుచ్చు లందియాడఁ",
        "బాపట చేర్చుక్క పచ్చలబిందీలు",
        "పొదలుచు నుదుటిపైఁ గదలుచుండ,",
        "రతనాలబేసరి జతను కెంపుబులాకు",
        "నాణిముత్తెపునత్తు హవుసు మీఱ,",
        "కొదమతుమ్మెదగుంపు నదలించు కీల్జడ",
        "యరవిరిపాన్పుపైఁ బొరలుచుండ",
        "వలపులీడేరఁ గళలూర వగలు మీఱ",
        "నడుము జవ్వాడ పిఱుఁదు లానందమొంద",
        "సరసముగ రాధ నీచెంతఁ బరఁగునంత",
        "సోయగంబెంత? సొలపెంత? సొక్కుటెంత?",
        "సాహసంబెంత? సౌరెంత? సరసమెంత?",
        "వెఱఁగుపడుటెంత? యొకచెంత వెఱపు కొంత",
        "చిఱుచెమటలెంత? శ్రమయెంత? సిగ్గు కొంత",
        "దాని వగలెన్న వాణీశుకైనఁ దరమె?",
        "బళిర కఱివేల్ప! పసిఁడిదువ్వలువదాల్ప!"
      ],
      "makutam_telugu": "బళిర కఱివేల్ప! పసిఁడిదువ్వలువదాల్ప!",
      "chandassu": "సీసము"
    }
  ]
}
