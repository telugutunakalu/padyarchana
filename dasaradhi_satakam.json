{
  "shatakam_title_telugu": "దాశరథీ శతకము",
  "author_telugu": "కంచెర్ల గోపన్న (భక్త రామదాసు)",
  "year": null,
  "poems": [
    {
      "id": 1,
      "lines_telugu": [
        "శ్రీరఘురామ చారుతులసీదళదామ శమక్షమాది శృం",
        "గారగుణాభిరామ త్రిజగన్నుతశౌర్యరమాలలామ దు",
        "ర్వార కబంధరాక్షసవిరామ జగజ్జనకల్మషార్ణవో",
        "త్తారకనామ భద్రగిరి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 2,
      "lines_telugu": [
        "రామ విశాలవిక్రమ పరాజిత భార్గవరామ సద్గుణ",
        "స్తోమ పరాంగనావిముఖ సువ్రతకామ వినీల నీరద",
        "శ్యామ కకుత్స్థవంశకలశాంబుధి సోమ సురారిదోర్బలో",
        "ద్దామవిరామ భద్రగిరి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 3,
      "lines_telugu": [
        "అగణితసత్యభాష శరణాగతపోష దయాలసజ్ఝరీ",
        "విగతసమస్తదోష పృథివీసురతోష త్రిలోకపూతకృ",
        "ద్గగనధునీమరంద పదకంజవిశేష మణిప్రభా ధగ",
        "ద్ధగితవిభూష భద్రగిరి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 4,
      "lines_telugu": [
        "రంగదరాతిభంగ ఖగరాజతురంగ విపత్పరంపరో",
        "త్తుంగ తమఃపతంగ పరితోషితరంగ దయాంతరంగ స",
        "త్సంగ ధరాత్మజాహృదయసారసభృంగ నిశాచరాబ్జమా",
        "తంగ శుభాంగ భద్రగిరి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 5,
      "lines_telugu": [
        "శ్రీద సనందనాది మునిసేవితపాద దిగంతకీర్తిసం",
        "పాద సమస్తభూతపరిపాలవినోద విషాదవల్లికా",
        "చ్ఛేద ధరాధినాథకుల సింధుసుధామయపాద నృత్తగీ",
        "తాది వినోద భద్రగిరి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 6,
      "lines_telugu": [
        "ఆర్యులకెల్ల మ్రొక్కి వినతాంగుఁడనై రఘునాథభట్టరా",
        "చార్యుల కంజలెత్తి కవిసత్తములన్‌ వినుతించి కార్యసౌ",
        "కర్యమెలర్పనొక్క శతకంబొనఁగూర్చి రచింతునేఁడు తా",
        "త్పర్యమునన్‌ గ్రహింపుమిది దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 7,
      "lines_telugu": [
        "మసకొని రేఁగుబండ్లకును మౌక్తికముల్‌ వెలబోసినట్లు దు",
        "ర్వ్యసనముజెంది కావ్యము దురాత్ములకిచ్చితి మోసమయ్యె నా",
        "రసనకుఁ బూతవృత్తిసుకరంబుగఁ జేకురునట్లు వాక్సుధా",
        "రసములు చిల్కఁ బద్యముఖరంగమునందు నటింపవయ్య సం",
        "తసమును జెంది భద్రగిరి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 8,
      "lines_telugu": [
        "శ్రీరమణీయహార యతసీకుసుమాభశరీర భక్తమం",
        "దార వికారదూర పరతత్త్వవిహార త్రిలోకచేతనో",
        "ద్ధార దురంతపాతకవితానవిదూర ఖరాదిదైత్యకాం",
        "తార కుఠార భద్రగిరి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 9,
      "lines_telugu": [
        "దురితలతాలవిత్ర ఖరదూషణకాననవీతిహోత్ర భూ",
        "భరణకళావిచిత్ర భవబంధవిమోచనసూత్ర చారువి",
        "స్ఫురదరవిందనేత్ర ఘనపుణ్యచరిత్ర వినీలభూరికం",
        "ధరసమగాత్ర భద్రగిరి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 10,
      "lines_telugu": [
        "కనకవిశాలచేల భవకాననశాతకుఠారధార స",
        "జ్జనపరిపాలశీల దివిజస్తుతసద్గుణకాండ కాండసం",
        "జనిత పరాక్రమ క్రమవిశారద శారద కందకుంద చం",
        "దనఘనసార సారయశ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 11,
      "lines_telugu": [
        "శ్రీరఘువంశ తోయధికి శీతమయూఖుఁడవైన నీ పవి",
        "త్రోరుపదాబ్జముల్‌ వికసితోత్పల చంపకవృత్తమాధురీ",
        "పూరితవాక్ప్రసూనములఁ బూజలొనర్చెద జిత్తగింపుమీ",
        "తారకనామ భద్రగిరి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 12,
      "lines_telugu": [
        "గురుతరమైన కావ్యరస గుంభనకబ్బురమంది ముష్కరుల్‌",
        "సరసులమాడ్కి సంతసిల జాలుదురోటు శశాంకచంద్రికాం",
        "కురముల కిందుకాంతమణికోటి స్రవించినభంగి వింధ్యభూ",
        "ధరమున జాఱునే శిలలు దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 13,
      "lines_telugu": [
        "తరణికులేశ నానుడులఁ దప్పులు గల్గిన నీదునామ స",
        "ద్విరచితమైన కావ్యము పవిత్రముగాదె వియన్నదీజలం",
        "బరుగుచువంకయైన మలినాకృతిఁబాఱినఁ దన్మహత్త్వముం",
        "దరమె గణింపనెవ్వరికి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 14,
      "lines_telugu": [
        "దారుణపాతకాబ్ధికి సదాబడబాగ్ని భవాకులార్తి వి",
        "స్తార దవానలార్చికి సుధారసవృష్టి దురంతదుర్మతా",
        "చార భయంకరాటవికిఁ జండకఠోరకుఠారధార నీ",
        "తారకనామ మెన్నుకొన దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 15,
      "lines_telugu": [
        "హరునకు నవ్విభీషణున కద్రిజకుం దిరుమంత్రరాజమై",
        "కరికి నహల్యకున్‌ ద్రుపదకన్యకు నార్తిహరించు చుట్టమై",
        "పరగినయట్టి నీ పతితపావననామము జిహ్వపై నిరం",
        "తరము నటింపజేయుమిఁక దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 16,
      "lines_telugu": [
        "ముప్పునఁ గాలకింకరులు ముంగిటవచ్చినవేళ రోగముల్‌",
        "గొప్పరమైనచోఁ గఫము కుత్తుక నిండినవేళ బాంధవుల్‌",
        "గప్పిన వేళ మీ స్మరణ గల్గునొ గల్గదొ నాఁటి కిప్పుడే",
        "తప్పక చేతు మీభజన దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 17,
      "lines_telugu": [
        "పరమదయానిధే పతిత పావననామ హరేయటంచు సు",
        "స్థిరమతులై సదా భజన సేయు మహాత్ముల పాదధూళి నా",
        "శిరమున దాల్తు మీరటకు జేరకుఁడంచు యముండు కింకరో",
        "త్కరముల కాన బెట్టునఁట దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 18,
      "lines_telugu": [
        "అజునకుదండ్రివయ్యు సనకాదులకుం బరతత్త్వమయ్యు స",
        "ద్ద్విజమునికోటికెల్లఁ గులదేవతవయ్యు దినేశవంశ భూ",
        "భుజులకు మేటివయ్యు బరిపూర్ణుఁడవై వెలుగొందు పక్షిరా",
        "డ్ధ్వజ మిముఁ బ్రస్తుతించెదను దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 19,
      "lines_telugu": [
        "పండిత రక్షకుం డఖిల పాపవిమోచనుఁ డబ్జసంభవా",
        "ఖండలపూజితుండు దశ కంఠవిలుంఠన చండకాండ కో",
        "దండకళాప్రవీణుఁడను తావక కీర్తివధూటికిత్తు బూ",
        "దండలుగాఁగ నా కవిత దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 20,
      "lines_telugu": [
        "శ్రీరమ సీతగాఁగ నిజసేవకబృందము వీరవైష్ణవా",
        "చారజనంబుగాఁగ విరజానది గౌతమిగా వికుంఠము",
        "న్నారయ భద్రశైలశిఖరాగ్రముగాఁగ వసించు చేతనో",
        "ద్ధారకుఁడైన విష్ణుఁడవు దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 21,
      "lines_telugu": [
        "కంటి నదీతటంబుఁ బొడఁగంటిని భద్రనగాదివాసముం",
        "గంటి నిలాతనూజ నురు కార్ముకమార్గణ శంఖచక్రముల్‌",
        "గంటిని మిమ్ము లక్ష్మణునిఁ గంటి కృతార్థుడనైతి నో జగ",
        "త్కంటక దైత్యనిర్దళన దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 22,
      "lines_telugu": [
        "హలికునకున్‌ హలాగ్రమున నర్థము చేకురుభంగి దప్పిచే",
        "నలమటఁజెందువానికి సురాపగలో జలమబ్బినట్లు దు",
        "ర్మలిన మనోవికారినగు మర్త్యుని నన్నొడఁగూర్చి నీపయిం",
        "దలపు ఘటింపఁజేసితివి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 23,
      "lines_telugu": [
        "కొంజక తర్కవాదమను గుద్దలిచేఁ బరతత్త్వభూస్థలిన్‌",
        "రంజిలఁద్రవ్వి కన్గొనని రామనిధానము నేఁడు భక్తి సి",
        "ద్ధాంజనమందు హస్తగత మయ్యె భళీయనగా మదీయహృ",
        "త్కంజమునన్‌ వసింపుమిఁక దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 24,
      "lines_telugu": [
        "రాముఁడు ఘోరపాతకవిరాముఁడు సద్గుణకల్పవల్లికా",
        "రాముఁడు షడ్వికారజయరాముఁడు సాధుజనావనవ్రతో",
        "ద్దాముఁడు రాముఁడే పరమదైవము మాకని మీయడుంగుఁ గెం",
        "దామరలే భజించెదరు దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 25,
      "lines_telugu": [
        "చక్కరమాని వేము దినఁజాలిన కైవడి మానవాధముల్‌",
        "పెక్కురు బక్కదైవముల వేమఱుగొల్చెద రట్లకాదయా",
        "మ్రొక్కిన నీక మ్రొక్కవలె మోక్షమొసంగిన నీవ యీవలెన్‌",
        "దక్కినమాట లేమిటికి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 26,
      "lines_telugu": [
        "రాకలుషంబులెల్ల బయలం బడద్రోచిన మా కవాటమై",
        "దీకొనిఁ బ్రోచు నిక్కమని ధీయుతులెన్నఁ దదీయవర్ణముల్‌",
        "గైకొని భక్తిచే నుడువఁ గానరు గాక విపత్పరంపరల్‌",
        "దాకొనుచే జగజ్జనుల దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 27,
      "lines_telugu": [
        "రామహరే కకుత్స్థకుల రామహరే రఘురామరామ శ్రీ",
        "రామహరే యటంచు మది రంజిల భేకగళంబులీల నీ",
        "నామము సంస్మరించిన జనంబు భవంబెడబాసి తత్పరం",
        "ధామనివాసులౌదుఁరట దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 28,
      "lines_telugu": [
        "చక్కెర లప్పకున్‌ మిగుల జవ్వని కెంజిగురాకు మోవికిం",
        "జొక్కపుజుంటి తేనియకుఁ జొక్కులుచుం గనలేరుగాక నేఁ",
        "డక్కట రామనామ మధురామృతమానుటకంటె సౌఖ్యమా",
        "తక్కినమాధురీ మహిమ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 29,
      "lines_telugu": [
        "అండజవాహ నిన్ను హృదయంబున నమ్మినవారి పాపముల్‌",
        "కొండలవంటివైన వెసఁ గూలి నశింపకయున్నె సంతతా",
        "ఖండలవైభవోన్నతులు గల్గకమానునె మోక్షలక్ష్మికై",
        "దండయొసంగకున్నె తుద దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 30,
      "lines_telugu": [
        "చిక్కని పాలపై మిసిమిఁ జెందిన మీఁగడ పంచదారతో",
        "మెక్కినభంగి మీ విమల మేచకరూప సుధారసంబు నా",
        "మక్కువపళ్ళెరంబున సమాహిత దాస్యమనేటి దోయిటన్‌",
        "దక్కెనటంచు జుఱ్ఱెదను దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 31,
      "lines_telugu": [
        "సిరులిడ సీత పీడలెగజిమ్ముటకున్‌ హనుమంతుఁ డార్తి సో",
        "దరుఁడు సుమిత్రసూతి దురితంబులు మానుప రామనామమున్‌",
        "గరుణఁ దరిల్ప మానవులఁ గావఁగఁ బన్నిన వజ్రపంజరో",
        "త్కరముగదా భవన్మహిమ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 32,
      "lines_telugu": [
        "హలి కులిశాంకుశ ధ్వజ శరాసన శంఖ రథాంగ కల్పకో",
        "జ్జ్వల జలజాత రేఖలను సాంకములై కనుపట్టుచున్న మీ",
        "కలితపదాంబుజ ద్వయము గౌతమపత్ని కొసంగినట్లు నా",
        "తలవునఁజేర్చి కావగఁదె దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 33,
      "lines_telugu": [
        "జలనిధిలోనదూఱి కులశైలముమీటి ధరిత్రిగొమ్మునం",
        "దలవడమాటి రక్కసుని యంగము గీటి బలీంద్రునిన్‌ రసా",
        "తలమునమాటి పార్థివకదంబముగూర్చిన మేటి రామనా",
        "తలఁపుననాటి రాఁగదవె దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 34,
      "lines_telugu": [
        "భండనభీముఁ డార్తజనబాంధవుఁ డుజ్జ్వలబాణతూణ కో",
        "దండకలాప్రచండ భుజతాండవకీర్తికి రామమూర్తికిన్‌",
        "రెండవసాటిదైవమిఁక లేఁడనుచున్‌ గడగట్టి భేరికా",
        "డాండ డడాండడాండ నినదంబు లజాండము నిండ మత్తవే",
        "దండము నెక్కిచాటెదను దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 35,
      "lines_telugu": [
        "అవనిజ కన్నుదోయితొగలందు వెలింగెడు సోమ జానకీ",
        "కువలయనేత్ర గబ్బిచనుఁగొండలనుండు ఘనంబ మైథిలీ",
        "నవనవయౌవనంబను వనంబునకున్‌ మదదంతి వీవెకా",
        "దవిలి భజింతు నెల్లపుడు దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 36,
      "lines_telugu": [
        "ఖరకరవంశజా విను మఖండిత భూతపిశాచ ఢాకినీ",
        "జ్వరపరితాప సర్వభయవారకమైన భవత్పదాబ్జవి",
        "స్ఫురదురువజ్రపంజరముఁ జొచ్చితి నీయెడ దీనమానవో",
        "ద్ధరబిరుదాంక యేమఱకు దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 37,
      "lines_telugu": [
        "జుఱ్ఱెద మీకథామృతము జుఱ్ఱెద మీపదకంజతోయమున్‌",
        "జుఱ్ఱెద రామనామమున జొబ్బిలుచున్న సుధారసంబు నే",
        "జుఱ్ఱెద జుఱ్ఱజుఱ్ఱఁగ రుచుల్‌ గనువారిపదంబుఁ గూర్పవే",
        "తఱ్ఱులతోడి పొత్తిడక దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 38,
      "lines_telugu": [
        "ఘోరకృతాంతవీరభటకోటికి గుండెదిగుల్‌ దరిద్రతా",
        "కారపిశాచసంహరణకార్యవినోది వికుంఠమందిర",
        "ద్వార కవాటభేది నిజదాసజనావళికెల్ల ప్రొద్దు నీ",
        "తారకనామ మెన్నుకొన దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 39,
      "lines_telugu": [
        "విన్నపమాలకించు రఘువీర! నహిప్రతిలోకమందు నా",
        "కన్నదురాత్ముఁడు బరమకారుణికోత్తమ! వేల్పులందు నీ",
        "కన్న మహాత్ముఁడుం బతిత కల్మషదూరుఁడు లేఁడునాకు వి",
        "ద్వన్నుత నీవె నాకు గతి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 40,
      "lines_telugu": [
        "పెంపనుఁ తల్లివై కలుషబృందసమాగమ మొందకుండ ర",
        "క్షింపను దండ్రివై మెయువసించు దశేంద్రియరోగముల్‌ నివా",
        "రింపను వెజ్జువై కృప గుఱించి పరంబు దిరంబుగాఁగ స",
        "త్సంపదలీయ నీవెగతి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 41,
      "lines_telugu": [
        "కుక్షినజాండ పంక్తులొనఁగూర్చి చరాచరజంతుకోటి సం",
        "రక్షణసేయు తండ్రివి పరంపర నీ తనయుండనైన నా",
        "పక్షము నీవు గావలదె పాపము లెన్ని యొనర్చినన్‌ జగ",
        "ద్రక్షక కర్త వీవె కద దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 42,
      "lines_telugu": [
        "గద్దరి యోగిహృత్కమల గంధరసానుభవంబుఁజెందు పె",
        "న్నిద్దపు గండుఁదేఁటి ధరణీసుత కౌఁగిలిపంజరంబునన్‌",
        "ముద్దులు గుల్కు రాచిలక ముక్తినిధానమ రామ రాఁగదే",
        "తద్దయు నేఁడు నాకడకు దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 43,
      "lines_telugu": [
        "కలియుగ మర్త్యకోటి నినుఁ గన్గొనరాని విధంబొ భక్తవ",
        "త్సలతవహింపవో చటుల సాంద్రవిపద్దశ వార్ధిఁగ్రుంకుచో",
        "బిలిచినఁ బల్కవింతమఱపే నరులిట్లనరాదుగాక నీ",
        "తలఁపునలేదే సీత చెఱ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 44,
      "lines_telugu": [
        "జనవర! మీ కథాళి విన సైఁపక కర్ణములందు ఘంటికా",
        "నినద వినోదముల్‌ సలుపు నీచునకున్‌ వరమిచ్చినావు ని",
        "న్ననయమునమ్మి కొల్చిన మహాత్ములకేమి యొసంగెదో సనం",
        "దననుత! మాకొసంగుమయ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 45,
      "lines_telugu": [
        "పాపము లొందువేళ రణపన్నగభూత భయజ్వరాదులం",
        "దాపద నొందువేళ భరతాగ్రజ మిమ్ము భజించువారికిం",
        "బ్రాపుగ నీవుఁ దమ్ముఁడిరు ప్రక్కియలంజని తద్విపత్తిసం",
        "తాపముమాన్పి కాతువఁట దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 46,
      "lines_telugu": [
        "అగణితజన్మకర్మదురితాంబుధిలోఁ బహుదుఃఖవీచికల్‌",
        "దెగిపడ నీఁదలేక జగతీధవ నీ పదభక్తినావచేఁ",
        "దగిలి తరింపగోరితిఁ పదంపడి నాదు భయంబుమాన్పవే",
        "తగదని చిత్తమందిడక దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 47,
      "lines_telugu": [
        "నేనొనరించు పాపము లనేకములైనను నాదుజిహ్వకుం",
        "బానకమయ్యె మీపరమ పావననామము దొంటి చిల్క రా",
        "మా! ననుఁగావు మన్న తుది మాటకు సద్గతిఁజెందెఁ గావునన్‌",
        "దాని ధరింపఁగోరెదను దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 48,
      "lines_telugu": [
        "పరధనముల్‌ హరించి పరభామలనంటి పరాన్నమబ్బినన్‌",
        "మురిపముకాని మీఁదనగు మోసమెఱుంగదు మానసంబు దు",
        "స్తరమిది కాలకింకర గదాహతి పాల్పడనీక మమ్మునే",
        "తఱిదరిఁజేర్చి కాచెదవొ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 49,
      "lines_telugu": [
        "చేసితి ఘోరకృత్యములు చేసితి భాగవతాపచారముల్‌",
        "చేసితి నన్యదైవములఁ జేరి భజించిన వారిపొందు నేఁ",
        "చేసితినేరముల్‌ దలఁచి చిక్కులఁబెట్టకుమయ్య యయ్య నీ",
        "దాసుఁడనయ్య భద్రగిరి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 50,
      "lines_telugu": [
        "పరుల ధనంబుఁజూచి పర భామల జూచి హరింపగోరు మ",
        "ద్గురుతరమానసంబనెడు దొంగనుబట్టి నిరూఢదాస్య వి",
        "స్ఫురితవివేక పాశములఁ జుట్టి భవచ్చరణంబనే మరు",
        "త్తరువునఁ కట్టివేయఁగదె దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 51,
      "lines_telugu": [
        "సలలిత రామనామ జప సారమెఱుంగను గాశికాపురీ",
        "నిలయుఁడఁగాను మీచరణ నీరజరేణు మహాప్రభావముం",
        "దెలియ నహల్యఁగాను జగతీవర! నీదగు సత్యవాక్యముం",
        "దలఁపఁగ రావణాసురుని తమ్ముఁడగాను భవద్విలాసముల్‌",
        "తలఁచి నుతింప నాతరమె దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 52,
      "lines_telugu": [
        "పాతకులైన మీ కృపకుఁ పాత్రులు కారె తలంచి చూడ జ",
        "ట్రాతికిఁగల్గె భావన మరాతికి రాజ్యసుఖంబము గల్గె దు",
        "ర్జాతికిఁబుణ్యమబ్బె గపిజాతిమహత్త్వము నొందెఁగావునం",
        "దాతవ యెట్టివారలకు దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 53,
      "lines_telugu": [
        "మామక పాతక వ్రజము మాన్పనగణ్యము చిత్రగుప్తు లే",
        "మేమని వ్రాఁతురో శమనుఁడేమి విధించునొ కాలకింకర",
        "స్తోమ మొనర్చుటేమొ వినఁ జొప్పడదింతకుమున్నె దీనచిం",
        "తామణి యెట్లుగాచెదవొ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 54,
      "lines_telugu": [
        "దాసిన చుట్టమా శబరి దాని దయామతి నేలినావు నీ",
        "దాసుని దాసుడా గుహుడు తావక దాస్య మొసంగినావు నే",
        "జేసినపాపమో వినుతి చేసిన గావవు గావుమయ్య నీ",
        "దాసులలోన నేనొకఁడ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 55,
      "lines_telugu": [
        "దీక్షవహించి నా కొలది దీనుల నెందఱిఁ గాచితో జగ",
        "ద్రక్షక తొల్లి యా ద్రుపదరాజతనూజ తలంచినంతనే",
        "యక్షయమైన వల్వలిడి తక్కట నా మొఱఁజిత్తగించి ప్ర",
        "త్యక్షము గావవేమిటికి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 56,
      "lines_telugu": [
        "నీలఘనాభమూర్తివగు నిన్నుఁగనుంగొనఁగోరి వేడినన్‌",
        "జాలముసేసి డాగెదవు సంస్తుతికెక్కిన రామనామ మే",
        "మూలను దాచుకోఁగలవు ముక్తికి బ్రాపది పాపమూలకు",
        "ద్దాలముగాదె మాయెడల దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 57,
      "lines_telugu": [
        "వలదు పరాకు భక్తజన వత్సల నీ చరితంబు వమ్ముగా",
        "వలదు పరాకు నీ బిరుదు వజ్రమువంటిది కావకూరకే",
        "వలదు పరాకు నా దురిత వార్ధికిఁదెప్పవుగా మనంబులో",
        "దలఁతుమె కా నిరంతరము దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 58,
      "lines_telugu": [
        "తప్పులెఱుంగలేక దురితంబులు సేసితినంటి నీవు మా",
        "యప్పవుగావుమంటి నిఁక నన్యులకున్‌ నుదురంటనంటి నీ",
        "కొప్పిదమైన దాసజను లొప్పిన బంటుకు బంటనంటి నా",
        "తప్పులకెల్ల నీవెగతి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 59,
      "lines_telugu": [
        "ఇతఁడు దురాత్ముఁడంచు జనులెన్నఁగ నాఱడిఁగొంటి నేనెపో",
        "పతితుఁడనంటిపో పతితపావనమూర్తివి నీవుగల్గ నే",
        "నితరుల వేఁడనంటి నిహమిచ్చిన నిమ్ము పరంబొసంగు మీ",
        "యతులిత రామనామ మధురాక్షరపాళి నిరంతరంబు హృ",
        "ద్గతమని నమ్మికొల్చెదను దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 60,
      "lines_telugu": [
        "అంచితమైన నీదు కరుణామృతసారము నాదుపైని బ్రో",
        "క్షించినఁ జాలు దాన నిరసించెద నా దురితంబులెల్లఁ దూ",
        "లించెదఁ వైరివర్గ మెడలించెదఁ గోర్కుల నీదుబంటనై",
        "దంచెదఁ గాలకింకరుల దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 61,
      "lines_telugu": [
        "జలనిధులేడునొక్క మొగిఁ జక్కికిఁదెచ్చె శరంబు ఱాతినిం",
        "పలరగఁ జేసెనాతిగఁ బదాబ్జపరాగము నీ చరిత్రముం",
        "జలజభవాది నిర్జరులు సన్నుతి సేయఁగ లేరు గావునం",
        "దలఁప నగణ్యమయ్య యిది దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 62,
      "lines_telugu": [
        "కోతికి శక్యమా యసుర కోటుల గెల్వను గెల్చెబో నిజం",
        "బాతని మేన శీతకరుఁడౌట దవానలుఁడెట్టివింత మా",
        "సీత పతివ్రతామహిమ సేవకు భాగ్యము మీ కటాక్షమున్‌",
        "ధాతకు శక్యమా బొగడ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 63,
      "lines_telugu": [
        "భూపలలామ రామ రఘుపుంగవరామ త్రిలోకరాజ్య సం",
        "స్థాపనరామ మోక్షఫలదాయకరామ మదీయపాపముల్‌",
        "పాపఁగదయ్య రామ నినుఁ బ్రస్తుతిసేసెదనయ్య రామ సీ",
        "తాపతి రామ భద్రగిరి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 64,
      "lines_telugu": [
        "నీ సహజంబు సాత్త్వికము నీ విడిపట్టు సుధాపయోధి ప",
        "ద్మాసనుఁడాత్మజుండు గమలాలయ నీ ప్రియురాలు నీకు సిం",
        "హాసనమిద్ధరిత్రి గొడుగాకస మక్షులు చంద్రభాస్కరుల్‌",
        "నీ సుమతల్పమాదిఫణి నీవె సమస్తముఁ గొల్చునట్టి నీ",
        "దాసుల భాగ్యమెట్టిదయ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 65,
      "lines_telugu": [
        "చరణము సోఁకినట్టి శిల జవ్వనిరూపగు టొక్కవింత సు",
        "స్థిరముగ నీటిపై గిరులు దేలిన దొక్కటి వింతగాని మీ",
        "స్మరణఁ దనర్చుమానవులు సద్గతిఁజెందిన దెంతవింత యీ",
        "ధరను ధరాత్మజారమణ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 66,
      "lines_telugu": [
        "దైవము తల్లిదండ్రి తగుదాత గురుండు సఖుండు నిన్నె కా",
        "భావన సేయుచున్న తఱిఁబాపములెల్ల మనోవికార దు",
        "ర్భావితుఁజేయుచున్నవి కృపామతివై నను గావుమీ జగ",
        "త్పావనమూర్తి భద్రగిరి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 67,
      "lines_telugu": [
        "వాసవ రాజ్యభోగ సుఖవార్ధిని దేలు ప్రభుత్వమబ్బినా",
        "ఉయాసకు మేరలేదు కనకాద్రిసమానధనంబు గూర్చినం",
        "గాసును వెంటరాదు కని కానక చేసిన పుణ్యపాపముల్‌",
        "వీసరబోవ నీవు పదివేలకుఁజాలు భవంబునొల్ల నీ",
        "దాసునిగాఁగ నేలికొను దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 68,
      "lines_telugu": [
        "సూరిజనుల్‌ దయాపరులు సూనృతవాదులలుబ్ధమానవుల్‌",
        "వీరపతివ్రతాంగనలు విప్రులు గోవులు వేదముల్‌ మహీ",
        "భారముఁ దాల్పఁగా జనులు పావనమైన పరోపకార స",
        "త్కార మెఱుంగలే రకట దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 69,
      "lines_telugu": [
        "వారిచరావతారమున వారధిలోఁ జొఱఁబాఱిఁ క్రోధ వి",
        "స్తారగుడైన యా నిగమ తస్కరవీర నిశాచరేంద్రునిన్‌",
        "జేరి వధించి వేదముల చిక్కెడలించి విరించికిన్‌ మహో",
        "దారతనిచ్చితీవెగద దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 70,
      "lines_telugu": [
        "కరమనురక్తి మందరము గవ్వముగా నహిరాజు ద్రాడుగా",
        "దొరకొని దేవదానవులు దుగ్ధపయోధి మథించుచున్నచో",
        "ధరణిచలింప లోకములు తల్లడమందఁగఁ గూర్మమై ధరా",
        "ధరము ధరించితీవె కద దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 71,
      "lines_telugu": [
        "ధారుణి జాపజుట్టిన విధంబునగైకొని హేమనేత్రుఁడ",
        "వ్వారిధిలోన డాఁగినను వానివధించి వరాహమూర్తివై",
        "ధారుణిఁ దొంటి కైవడిని దక్షిణశృంగమునన్‌ ధరించి వి",
        "స్తార మొనర్చితీవెకద దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 72,
      "lines_telugu": [
        "పెటపెట నుక్కు కంబమున భీకరదంత నఖాంకుర ప్రభా",
        "పటలము గప్ప నుప్పతిలి భండనవీథి నృసింహభీకర",
        "స్ఫుటపటుశక్తి హేమకశిపున్‌ విదలించి సురారిపట్టి నం",
        "తటఁగృపఁజూచితీవెకద దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 73,
      "lines_telugu": [
        "పదయుగళంబు భూగగన భాగములన్‌ వెసనూని విక్రమా",
        "స్పదుఁడగు నబ్బలీంద్రునొక పాదమునం దలక్రిందనొత్తి మే",
        "లొదవ జగత్త్రయంబు బురుహూతునికియ్య వటుండవైన చి",
        "త్సదమలమూర్తి వీవెకద దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 74,
      "lines_telugu": [
        "ఇరువదియొక్కమాఱు ధరణీశుల నెల్ల వధించి తత్కళే",
        "బర రుధిర ప్రవాహమునఁ బైతృకతర్పణ మొప్పఁజేసి భూ",
        "సురవరకోటికిన్‌ ముదము సొప్పడ భార్గవరామమూర్తివై",
        "ధరణినొసంగితీవెకద దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 75,
      "lines_telugu": [
        "దురమునఁ తాటకం దునిమి ధూర్జటివిల్‌ దునుమాడి సీతనుం",
        "బరిణయమంది తండ్రిపనుపన్‌ ఘనకాననభూమి కేఁగి దు",
        "స్తరపటుచండ కాండకులిశాహతి రావణకుంభకర్ణ భూ",
        "ధరములఁ గూల్చితీవెకద దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 76,
      "lines_telugu": [
        "అనుపమ యాదవాన్వయసుధాబ్ధిసుధానిధి కృష్ణమూర్తి నీ",
        "కనుజుఁడుగా జనించి కుజనావళి నెల్ల నడంచి రోహిణీ",
        "తనయుఁడనంగ బాహుబల దర్పమునన్‌ బలరామమూర్తివై",
        "తనరిన వేల్పవీవెకద దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 77,
      "lines_telugu": [
        "సురలునుతింపగాఁ ద్రిపుర సుందరులన్‌ వరియింప బుద్ధరూ",
        "పరయఁగ దాల్చితీవు త్రిపురాసురకోటి దహించుచున్నప్పుడా",
        "హరునకుఁ దోడుగా వరశరాసన బాణముఖోగ్రసాధనో",
        "త్కర మొనరించితీవెకద దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 78,
      "lines_telugu": [
        "సంకరదుర్గమై దురిత సంకులమైన జగంబుజూచి స",
        "ర్వంకషలీల నుత్తమ తురంగమునెక్కి కరాసిఁబూని వీ",
        "రాంక విలాసమొప్ప గలికాకృతి సజ్జనకోటికిన్‌ నిరా",
        "తంక మొనర్చితీవెకద దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 79,
      "lines_telugu": [
        "మనమున నూహపోహణలు మర్వకమున్నె కఫాదిరోగముల్‌",
        "దనువుననంటి మేనిబిగి దప్పకమున్నె నరుండు మోక్ష సా",
        "ధన మొనరింపఁగావలయుఁ తత్త్వవిచారము మానియుండుట",
        "ల్తనువునకున్‌ విరోధమిది దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 80,
      "lines_telugu": [
        "ముదమున కాటపట్టు భవమోహమద ద్విరదాంకుశంబు సం",
        "పదల కొటారు కోరికల పంట పరంబునకాది వైరుల",
        "న్నదన జయించుత్రోవ విపదబ్ధికి నావ గదా సదాభవ",
        "త్సదమల నామసంస్మరణ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 81,
      "lines_telugu": [
        "దురితలతానుసారి భయదుఃఖకదంబము రామనామ భీ",
        "కరతర హేతిచేఁదెగి వకావకలై చనకుండ నేర్చు నే",
        "దరికొని మండుచుండు శిఖదార్కొనినన్‌ శలభాదికీటకో",
        "త్కరము విలీనమై చనదె దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 82,
      "lines_telugu": [
        "హరిపదభక్తి నింద్రియజయాన్వితుఁ డుత్తముఁడింద్రియంబులన్‌",
        "మరుగక నిల్పనూదినను మధ్యముఁడింద్రియపారవశ్యుఁడై",
        "పరగినచో నికృష్టుడని పల్కగ దుర్మతినైన నన్ను నా",
        "దరమున నెట్లుకాచెదవొ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 83,
      "lines_telugu": [
        "వనకరిచిక్కె మైనసకు వాచవికిం జెడిపోయె మీను తా",
        "వినికికిఁ జిక్కెఁ జిల్వ గనువేఁదుఱు జెందెను లేళ్ళు తావిలో",
        "మనికినశించె దేఁటి తరమా యిరుమూఁటిని గెల్వనైదుసా",
        "ధనములనీవె కావదగు దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 84,
      "lines_telugu": [
        "కరములు మీకు మ్రొక్కులిడఁ కన్నులు మిమ్మునె చూడ జిహ్వ మీ",
        "స్మరణఁ దనర్ప వీనులు భవత్కథలన్‌ వినుచుండ నాస మీ",
        "యఱుతనుబెట్టు పూసరుల కాసగొనం బరమార్థ సాధనో",
        "త్కరమిది చేయవే కృపను దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 85,
      "lines_telugu": [
        "చిరతరభక్తి నొక్కతులసీదళ మర్పణ సేయువాఁడు ఖే",
        "చరగరుడోరగ ప్రముఖసంఘములో వెలుఁగన్‌ సదాభవత్‌",
        "స్ఫురదరవింద పాదములఁ బూజలొనర్చినవారికెల్లఁ ద",
        "త్పర మఱచేతిధాత్రిగద దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 86,
      "lines_telugu": [
        "భానుఁడు తూర్పునందు గనుపట్టినఁ బావక చంద్రతేజముల్‌",
        "హీనతఁజెందినట్లు జగదేకవిరాజితమైన నీ పద",
        "ధ్యానముచేయుచున్నఁ బరదైవమరీచులడంగకుండునే",
        "దానవ గర్వనిర్దళన దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 87,
      "lines_telugu": [
        "నీ మహనీయతత్త్వ రసనిర్ణయబోధకథామృతాబ్ధిలోఁ",
        "దామును గ్రుంకులాడక వృథా తనుకష్టముజెంది మానవుం",
        "డీ మహిలోకతీర్థములనెల్ల మునింగిన దుర్వికార హృ",
        "త్తామసపంకముల్‌ విడునె దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 88,
      "lines_telugu": [
        "కాంచన వస్తుసంకలిత కల్మషమగ్నిపుటంబు బెట్టి వా",
        "రించినరీతి నాత్మనిగిడించిన దుష్కర దుర్మలత్రయం",
        "బంచిత భక్తియోగ దహనార్చిఁ దగుల్పక పాయునే కన",
        "త్కాంచనకుండలాభరణ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 89,
      "lines_telugu": [
        "నీ సతి పెక్కుగల్ములిడ నేర్పరి లోక మకల్మషంబుగా",
        "నీ సుత సేయు పావనము నిర్మితి కార్యధురీణదక్షుఁడై",
        "నీ సుతుఁడిచ్చు నాయువులు నిన్ను భజించినఁ గల్గకుండునే",
        "దాసుల కీప్సితార్థములు దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 90,
      "lines_telugu": [
        "వారిజపత్రమందిడిన వారివిధంబున వర్తనీయమం",
        "దారయ రొంపిలోన దనువంటని కుమ్మర పుర్వురీతి సం",
        "సారమునన్‌ మెలంగుచు విచారగుఁడై పరమొందుగాదె స",
        "త్కారమెఱింగి మానవుఁడు దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 91,
      "lines_telugu": [
        "ఎక్కడి తల్లితండ్రి సుతులెక్కడివారు కళత్రబాంధవం",
        "బెక్కడ జీవుఁడెట్టి తనువెత్తినఁ బుట్టుచుఁ బోవుచున్నవాఁ",
        "డొక్కఁడె పాపపుణ్యఫల మొందిననొక్కడె కానరాడు వే",
        "ఱొక్కఁడు వెంటనంటిభవ మొల్లనయా కృపఁజూడవయ్య నీ",
        "టక్కరి మాయలందిడక దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 92,
      "lines_telugu": [
        "దొరసిన కాయముల్ముదిమి తోచినఁజూచి ప్రభుత్వముల్సిరుల్‌",
        "మెఱపులుగాగజూచి మఱి మేదినిలోఁ దమతోడివారు ముం",
        "దరుగుటచూచి చూచి తెగునాయువెఱుంగక మోహపాశము",
        "ల్దరుఁగని వారికేమి గతి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 93,
      "lines_telugu": [
        "సిరిగలనాఁడు మైమఱచి చిక్కిననాఁడు దలంచి పుణ్యముల్‌",
        "పొరిఁబొరి సేయనైతినని పొక్కినఁగల్గునె గాలిచిచ్చుపైఁ",
        "గెరలినవేళఁ దప్పికొని కీడ్పడువేళ జలంబుగోరి త",
        "త్తరమునఁ ద్రవ్వినంగలదె దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 94,
      "lines_telugu": [
        "జీవనమింకఁ పంకమునఁ జిక్కినమీను చలింపకెంతయున్‌",
        "దావుననిల్చి జీవనమె దద్దయుఁ గోరువిధంబు చొప్పడం",
        "దావలఁమైనగాని గుఱి దప్పనివాఁడు తరించువాఁడయా",
        "తావకభక్తియోగమున దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 95,
      "lines_telugu": [
        "సరసుని మానసంబు సరసజ్ఞుఁడెఱుంగును ముష్కరాధముం",
        "డెఱిఁగి గ్రహించువాడె కొలనేక నివాసముఁగాగ దర్దురం",
        "బరయఁగ నేర్చునెట్లు వికచాబ్దమరంద రసైక సౌరభో",
        "త్కరము మిళిందమొందు క్రియ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 96,
      "lines_telugu": [
        "నోఁచిన తల్లితండ్రికిఁ దనూభవుఁడొక్కడె చాలు మేటి చే",
        "చాఁచనివాఁడు వేఱొకఁడు చాచిన లేదనకిచ్చువాఁడు నో",
        "రాఁచి నిజంబకాని పలుకాడనివాఁడు రణంబులోన మేన్‌",
        "దాఁచనివాఁడు భద్రగిరి దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 97,
      "lines_telugu": [
        "శ్రీయుత జానకీరమణ చిన్మయరూప రమేశరామ నా",
        "రాయణ పాహిపాహియని బ్రస్తుతిఁ జేసితి నా మనంబునం",
        "బాయక కిల్బిష వ్రజ విపాటనమందఁగజేసి సత్కళా",
        "దాయి ఫలంబు నాకియవె దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 98,
      "lines_telugu": [
        "ఎంతటి పుణ్యమో శబరి యెంగిలిగొంటివి వింతగాదె నీ",
        "మంతనమెట్టిదో యుడుతమైని కరాగ్ర నఖాంకురంబులన్‌",
        "సంతసమందఁజేసితివి సత్కులజన్మమ దేమిలెక్క వే",
        "దాంతముగాదె నీ మహిమ దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 99,
      "lines_telugu": [
        "బొంకనివాఁడె యోగ్యుఁ డరిబృందము లెత్తినచోటఁ జివ్వకుం",
        "జంకనివాఁడె జోదు రభసంబున నర్థికరంబు సాఁచినం",
        "గొంకనివాఁడె దాత మిముఁ గొల్చి భజించినవాఁడె పో నిరా",
        "తంకమనస్కుఁడెన్నగను దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 100,
      "lines_telugu": [
        "భ్రమరము గీటకంబుఁగొని పాల్పడి ఝాంకరణోపకారియై",
        "భ్రమరముగా నొనర్చునని పల్కుటఁజేసి భవాది దుఃఖసం",
        "తమసమెడల్చి భక్తి సహితంబుగ జీవుని విశ్వరూప త",
        "త్త్వమును ధరించుటేమరుదు దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 101,
      "lines_telugu": [
        "తరువులు పూచి కాయలగు దత్కుసుమంబులు పూజగా భవ",
        "చ్చరణము సోఁకి దాసులకు సారములౌ ధనధాన్యరాసులై",
        "కరిభట ఘోటకాంబర నికాయములై విరజానదీసము",
        "త్తరణ మొనర్చుఁజిత్రమిది దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "చంపకమాల"
    },
    {
      "id": 102,
      "lines_telugu": [
        "పట్టితి భట్టరార్యగురు పాదములిమ్మెయి నూర్ధ్వపుండ్రముల్‌",
        "వెట్టితి మంత్రరాజ మొడబెట్టితి నయ్యమకింకరాళికిం",
        "గట్టితి బొమ్మ మీ చరణ కంజములందుఁ దలంపుపెట్టి బో",
        "దట్టితిఁ బాపపుంజముల దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    },
    {
      "id": 103,
      "lines_telugu": [
        "అల్లన లింగమంత్రిసుతుఁ డత్రిజ గోత్రజుఁడాదిశాఖ కం",
        "చెర్లకులోద్భవుండనఁ బ్రసిద్ధుఁడనై భవదంకితంబుగా",
        "నెల్లకవుల్‌ నుతింప రచియించితి గోపకవీంద్రుఁడన్‌ జగ",
        "ద్వల్లభ నీకు దాసుఱడను దాశరథీ! కరుణాపయోనిధీ!"
      ],
      "makutam_telugu": "దాశరథీ! కరుణాపయోనిధీ!",
      "Chandassu": "ఉత్పలమాల"
    }
  ]
}
