{
  "shatakam_title_telugu": "వృషాధిప శతకము",
  "author_telugu": "పాలకురికి సోమనాథుడు",
  "year": null,
  "poems": [
    {
      "id": 1,
      "lines_telugu": [
        "శ్రీగురులింగమూర్తి! సువిశేష మహోజ్జ్వలకీర్తి! సత్క్రియో",
        "ద్యోగ కళాప్రపూర్తి! యవధూత పునర్భవజార్తి! పాలితా",
        "భ్యాగత సంశ్రితార్ధి కవిపండితగాయక చక్రవర్తి! దే",
        "వా! గతి నీవె మాకు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": null
    },
    {
      "id": 2,
      "lines_telugu": [
        "ప్రమథవిలోల! భక్తపరిపాల ధురంధరశీల! సంతతా",
        "స్తమిత సమస్తదేహ గుణజాల! సుఖప్రదలీల! లింగ జం",
        "గమ మహిమానుపాల! గతకాల సమంచిత నాదమూల! దే",
        "వ మము భరింపుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 3,
      "lines_telugu": [
        "అప్రతిమప్రతాప! సముదంచిత నాదకళాకలాప! దీ",
        "ప్త ప్రమథస్వరూప! శివభక్తగణాత్మ గతప్రదీప! ధూ",
        "త ప్రబలేక్షుచాప! విగతప్రకటాఖిలపాప లింగ త",
        "త్త్వప్రద! నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 4,
      "lines_telugu": [
        "భక్తిరసాభిషిక్త! భవపాశవితాన విముక్త! జంగమా",
        "సక్త! దయాభిషిక్త! తనుసంగతసౌఖ్యవిరక్త! సంతతో",
        "ద్యుక్త గుణానురక్త! పరితోషితభక్త! శివైక్యయుక్త! ప్ర",
        "వ్యక్తమ నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 5,
      "lines_telugu": [
        "శత్రు లతాలవిత్ర! గుణజైత్ర! భవాబ్ధివహిత్ర! జంగమ",
        "క్షేత్రవిచిత్ర! సూత్ర బుధగీత చరిత్ర! శిలాదపుత్ర! స",
        "త్పాత్ర! విశుద్ధగాత్ర! శివభక్తి కళత్ర! శరణ్యమయ్య! భా",
        "స్వత్త్రిజగత్పవిత్ర బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 6,
      "lines_telugu": [
        "త్ర్యక్షసదృక్ష! సంచితదయాక్ష! శివాత్మక దీక్ష! సత్ప్రసా",
        "దాక్ష! ప్రతాప శిక్షిత మహాప్రతిపక్ష! మహోక్ష! భూరి క",
        "ర్మక్షయదక్ష! జంగమ సమక్షమ భక్తిపరోక్ష! లింగ త",
        "త్త్వక్షమ! నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 7,
      "lines_telugu": [
        "అక్షయభక్తిపక్ష! బసవాక్షర పాఠక కల్పవృక్ష! రు",
        "ద్రాక్ష విభూతిపక్ష! ఫలితార్థ ముముక్ష! శివప్రయుక్త ఫా",
        "లాక్ష! కృపాసమంచిత కటాక్ష! శుభాశుభ పాశమోక్ష! త",
        "త్త్వక్షమ! నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 8,
      "lines_telugu": [
        "ఆర్య వితానవర్య! భువనాదిక శౌర్య! యుదాత్త సత్పదా",
        "చార్య! యవార్యవీర్య! బుధసన్నుతచర్య! విశేష భక్తి తా",
        "త్పర్య! వివేకధుర్య! పరిపాలితతుర్య! శరణ్యమయ్య! దు",
        "ర్వార్య యనూన ధైర్య! బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 9,
      "lines_telugu": [
        "తజ్ఞ! జితప్రతిజ్ఞ! యుచిత ప్రమథానుగతజ్ఞ! నమ్ర దై",
        "వజ్ఞ! కళావిధిజ్ఞ! బలవచ్ఛివభక్తి మనోజ్ఞ! ధూతశా",
        "స్త్రజ్ఞ! సువాదపూరిత రసజ్ఞ! తృణీకృత పంచయజ్ఞ! స",
        "ర్వజ్ఞ! శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 10,
      "lines_telugu": [
        "క్షీణజనప్రమాణ! యసికృత్త కుయంత్రక ఘోణ! జంగమ",
        "ప్రాణ! వినిర్జిత ప్రసవబాణ! సమంచిత భక్తియోగ సం",
        "త్రాణ! కళాప్రవీణ! శివధర్మ రహస్యధురీణ! దత్తని",
        "ర్వాణ! శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 11,
      "lines_telugu": [
        "గానరసప్రవీణ! గతకాల వితాన! సమస్త భక్తస",
        "న్మాన! మహాకులీన! యసమాన చరాచర రూపభేద సం",
        "ధాన! జితాభిమాన! తనుధర్మవిహీన! మహాప్రదాన! దే",
        "వా ననుఁ గావుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 12,
      "lines_telugu": [
        "లింగమయాంతరంగ! గురులింగ పదాంబుజ భృంగ! సత్ప్రసా",
        "దాంగ! కృపాపరిస్ఫురదపాంగ! విముక్త భుజంగ! జంగమో",
        "త్తుంగ! జితాభిషంగ! గతదుష్కృత భంగ! మదీయలింగ! నీ",
        "వంగడ మేఁ జుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 13,
      "lines_telugu": [
        "ఉత్తమ భక్తివృత్త! భజనోత్సుకచిత్త! యుదాత్త చిత్సుఖా",
        "యత్త! క్రియాప్రమత్త! నిఖిలాగమవేత్త! గుణోపయుక్త స",
        "ద్వృత్త! ప్రసాద భోగ సముదీర్ణ విశేషసుఖప్రమత్త! భా",
        "స్వత్తమ! నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 14,
      "lines_telugu": [
        "దేహజవైరివాహ! శివదీపితదేహ! సుఖప్రవాహ! ని",
        "ర్మోహ! వినమ్ర సంయమిసమూహ! లసద్గుణగేహ! సంతతో",
        "త్సాహ! నిరీహ! జంగమ వితానదయావిహితావగాహ! ని",
        "ర్వాహమ నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 15,
      "lines_telugu": [
        "న్యాసఫలానివాస! దరహాస ముఖప్రతిభాస! దత్తకై",
        "లాస! విశేష జంగమవిలాస! శివైక్య సమాస! నిర్జితా",
        "యాస! సమస్త భక్తహృదయాంబుజ నిత్యనివాస! ధిక్కృత",
        "వ్యాస! శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 16,
      "lines_telugu": [
        "రాగపరోపభోగ! గతరాగ! విధూతభవాదిరోగ! ని",
        "ర్యాగ! మహానురాగ! బహిరంతర నిష్ఠితయోగ! సత్క్రియో",
        "ద్యోగ! యకర్మయోగ! శివయోగ సమగ్ర సుఖాతిభోగ! దే",
        "వా గతి నీవె మాకు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 17,
      "lines_telugu": [
        "శీలలతాలవాల! యవశిష్ట భవప్రతికూల! లాలితో",
        "త్తాల గుణానుకూల! శివధర్మ మతప్రతిపాల! నిత్య స",
        "ల్లీల యశోవిశాల! చరలింగ సుఖోదయకాల! జియ్య! దే",
        "వా లలిఁ బ్రోవుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 18,
      "lines_telugu": [
        "కామితభక్తిభామ! గతకామ! మహాగణ సార్వభౌమ! ని",
        "స్సీమ యశోభిరామ! సవిశేష విముక్తిలలామ! సద్గుణ",
        "స్తోమ! శివైక్యదామ! సుఖదుఃఖ విరామ! ప్రమోదసీమ! దే",
        "వా మముఁ గావుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 19,
      "lines_telugu": [
        "సాధిత జన్మబాధ! గతసర్వనిషేధ! హతాపరాధ దు",
        "ర్బోధ కళావిరోధ! పరిపోషిత శాంభవవేధ! వర్జిత",
        "క్రోధ! నిరాకృతాఖిల విరోధ! శివైక్య సుబోధ! యీ భవ",
        "వ్యాధికి నీవె మందు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 20,
      "lines_telugu": [
        "శ్రీవిలసత్ప్రభావ! ప్రవిశిష్ట పరాజిత యన్యదైవ! స",
        "ద్భావ! యుత స్వభావ! శివతత్త్వ విశిష్ట మహానుభావ! యం",
        "హోవనదావ! పాలిత మహోద్ధతశైవ! విభుండవీవ దే",
        "వా వరదానశీల బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 21,
      "lines_telugu": [
        "ఆద్య! సమర్పితాఖిల పురాతనభక్తగణానువేద్య! సం",
        "పాద్య! గుణానవద్య! యనుభావశివాంకిత గద్యపద్య! ని",
        "ర్భేద్య! గణైకవేద్య యురరీకృతవాద్య! భవాదిరోగ స",
        "ద్వైద్య! శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 22,
      "lines_telugu": [
        "నాద కళావినోద! యభినందిత వేదహృతాపవాద! సం",
        "పాదితభక్తిమోద! బుధవందితపాద! చిరప్రమోదనా",
        "స్వాదిత సుప్రసాద! యవిషాదశిలాద సుతావిభేద! దే",
        "వా దయఁ జూడుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 23,
      "lines_telugu": [
        "కాయ గుణావిధేయ! జితకాయ! వినమ్ర జగన్నికాయ! యా",
        "మ్నాయవచోప్రమేయ! యసమాన సమంచితగేయ! భక్తి ధౌ",
        "రేయ! సదానపాయ! సుచరిత్రసహాయ! జితాంతకాయ! దే",
        "వా యొడయండ వీవ బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 24,
      "lines_telugu": [
        "స్వీకృత భక్తలోక! యవశీకృత కర్కశవావదూక! యూ",
        "రీకృత సద్వివేక! యురరీకృత జంగమభక్తి శూక! దూ",
        "రీకృత దుష్టపాక! యధరీకృత వేద విరుద్ధబౌద్ధ చా",
        "ర్వాక! శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 25,
      "lines_telugu": [
        "నిత్య యుదాత్తసత్య! యతినిశ్చల జంగమ భృత్య! సజ్జన",
        "స్తుత్య! కృపాకటాక్ష పరిశోభితచైత్య! మహిష్ఠ భక్తి సం",
        "గత్యభిరామ సత్య! గురుకార్య పరాయణకృత్య! వర్జిత",
        "వ్రాత్య! శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 26,
      "lines_telugu": [
        "ధన్య మహావదాన్య! గతదైన్య! విధూత జఘన్య! భక్తిచై",
        "తన్య! గుణైక్యమాన్య! హతదర్పక సైన్య! నిరస్త మాతృకా",
        "స్తన్య! జితారిఘోరభవజన్య! శరణ్యము చిత్సుఖాత్మ భా",
        "వన్య! శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 27,
      "lines_telugu": [
        "చర్వితశృంగిగర్వ! గుణసంపద ఖర్వ! యపూర్వగీతగాం",
        "ధర్వ! దిగంతపూర్ణ సముదాత్త యశః కృతకర్ణపర్వ! యం",
        "తర్వినివిష్టశర్వ! విదితస్ఫురణాంచిత దర్వ! కావుమో",
        "పర్వఘనప్రసాద బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 28,
      "lines_telugu": [
        "ఖ్యాత దయాభిజాత! విపదంబుధిపోత! యజాతతత్త్వ ని",
        "ర్ణేత! వినేత భక్తిపరిణేత! మనోరథదాత! జంగమ",
        "స్తోత! ముముక్షుగీత పరిశోభిత నీతిసమేత! సద్గుణ",
        "వ్రాత శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 29,
      "lines_telugu": [
        "మారమదాపహార! సుకుమార శరీర! గణప్రసాద వి",
        "స్తార! వృషావతార సముదార విహార! సమద్దయాపరి",
        "ష్కార! శుభప్రకార! యవికార! మహా జగదేకవీర! దు",
        "ర్వార శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 30,
      "lines_telugu": [
        "దేశిక జన్మదేశ! యవిదేశ యనావృతపాశ! సంహృత",
        "క్లేశ! మహాప్రకాశ! కృత కిల్బిషనాశ! దయానివేశ! నం",
        "దీశనికాశ! జంగమ సమీహితకారి గుణావకాశ! దే",
        "వా శరణీయవయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 31,
      "lines_telugu": [
        "ఉద్ధతభక్తవృద్ధ! వినుతోత్తమ సిద్ధపరీత జంగమ",
        "శ్రద్ధ! సదాత్మశుద్ధ! గుణరాజిసమృద్ధ! విముక్తపాశస",
        "న్నద్ధ! మహాప్రసిద్ధ యగుణ త్రయబద్ధ! శరణ్యమయ్య! భా",
        "స్వద్ధత చిత్ప్రబుద్ధ! బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 32,
      "lines_telugu": [
        "నందితభక్తబృంద! యవినాశిరదాంశు ముఖారవింద! సా",
        "నంద వినీతికంద! కరుణామకరంద! రసోపలాలిత",
        "స్కంద! యుదాత్త భక్తి తరుకంద! యశోజితకుంద! నాకరా",
        "డ్వందిత! నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 33,
      "lines_telugu": [
        "లౌల్యపరాయణాత్మ గుణలౌల్య! యమూల్య సదోపయుక్త ని",
        "ర్మాల్య! వినీతికల్య! యసమానదయా రసకుల్య! నిత్యనై",
        "ర్మల్య! యమూల్య! దుష్టజనమానసశల్య! పదాబ్జలబ్ధ కై",
        "వల్య! శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 34,
      "lines_telugu": [
        "గురుపద సద్మ సద్మ! యవికుంఠిత జంగమశీలఖేల! సు",
        "స్థిర మృదుపాదమోద! సముదీర్ణ విశేషమహత్వ తత్త్వ! ని",
        "ర్భర భుజశౌర్య ధుర్య! పరిరంభితభక్తి కళత్ర గోత్ర! మ",
        "ద్వరద శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 35,
      "lines_telugu": [
        "భువన హితార్థ తీర్థ! భవభూరుహ శాతకుఠారధార! గౌ",
        "రవ సముదాత్తవృత్త! యనురాగ రసామృతసారపూర! శాం",
        "భవమయ వేదబోధ! శివభక్తహృదబ్జ వికాసభాస! దే",
        "వ వరద కావుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 36,
      "lines_telugu": [
        "వినుత నవీనగాన గుణవిశ్రుత భక్తవిధేయకాయ! య",
        "త్యనుపమగణ్యపుణ్య నయనాంచలదూర భవోపతాప! స",
        "ద్వినయ వికాసభాస సముదీర్ణ శివైక సుఖైకపాక! దే",
        "వ నను భరింపుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 37,
      "lines_telugu": [
        "అంచిత భక్తియుక్త! యసహాయ విశృంఖల వీరపూర! ని",
        "శ్చంచలశైవభావ! శ్రిత జంగమపాదకిరీట కూట! హృ",
        "త్సంచిత సత్త్వ తత్త్వ! దురితవ్రజశైలకదంబశంబ! ని",
        "ర్వంచక నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 38,
      "lines_telugu": [
        "నిర్గతధర్మ కర్మ! యవినీత పునర్చవ యంత్ర తంత్ర! దు",
        "ర్మార్గ విహీనయాన! గుణమాన్య మహావృషసామ్య! సౌమష",
        "డ్వర్గ విరక్త శక్త! మదడంబర వర్జిత వేషభూష! నీ",
        "వర్గమునేఁ జుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 39,
      "lines_telugu": [
        "సరసవచస్క! నిర్మలయశస్క! శివైక్యమనస్క! భక్తహృ",
        "త్సరసిజగేహ! క్లుప్తభవదాహ! దయాపరివాహ! చిత్సుఖో",
        "త్తర నిజశిల్ప! భక్తపరతల్ప! మహావృషకల్ప! మన్మనో",
        "వరద! శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 40,
      "lines_telugu": [
        "హర సమసౌఖ్య! యాదివృషభాఖ్య! పురాతనముఖ్య తత్త్వవి",
        "త్పరిషదుపాస్య! వీతగుణదాస్య! త్రిలోకసమస్య! తార్కికో",
        "త్కర జయశౌండ! దీర్ఘభుజదండ! మహాగుణషండ! మన్మనో",
        "వరద! శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 41,
      "lines_telugu": [
        "వరగుణదీప్ర! భక్తజనవప్ర! తృణీకృతవిప్ర! తాత్త్వికాం",
        "కుర పదపద్మ భక్తిరసగుంభ! నిరాకృతదంభ! సద్గుణ",
        "స్ఫురిత విశిష్ట! శాంతగుణపుష్ట! నిరస్త నికృష్ట! మన్మనో",
        "వరద! శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 42,
      "lines_telugu": [
        "లింగనిరూఢ! సంచితవిలీఢ! పరాక్రమగూఢ! మానసా",
        "సంగి వృషాంక! నిర్గళితశంక! నిరస్తకళంక! సంతతా",
        "భంగురపుణ్య! శీలముఖమణ్య త్రిలోకవరేణ్య! దేవ నీ",
        "వంగడమేఁ జుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 43,
      "lines_telugu": [
        "ఉరుతరభాగ్య! మన్మహితయోగ్య! జగత్త్రయమృగ్య! పాపసం",
        "హరణసమర్థ! నమ్రచరితార్థ! లసద్గుణసార్థ! భావ భా",
        "స్వర నయసాంద్ర! కీర్తిజితచంద్ర! వివర్జితతంద్ర! మన్మనో",
        "వరద! శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 44,
      "lines_telugu": [
        "అసమవదాన్య మాన్య! ప్రణుతార్యయవార్య! రసజ్ఞతజ్ఞ! దు",
        "ర్వ్యసన విదూర! శూరగణవంద్య! యనింద్య! యమాఢ్య యాఢ్య! భ",
        "క్తిసుఖసమృద్ధ వృద్ధ! చిరదీప్తి పవిత్రచరిత్రపాత్ర! నా",
        "వసి గని ప్రోవుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 45,
      "lines_telugu": [
        "అసమశిలీముఖ స్ఫురదహంకృతికర్తన! కర్మకర్మఠా",
        "భ్యసన ధురీణ విభ్రమ! గణాధిప పాదసరోజ సంతత",
        "ప్రసృమరసౌర భోరుమకరంద కసిక్త వన క్రియాకళా",
        "వ్యసన! శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 46,
      "lines_telugu": [
        "సురవరమల్ల! మల్లవిత సూత్రసుధాంబుధిఖేల! ఖేలసం",
        "గర కలకంఠ! కంఠమణినాయకభీమభుజంగ! జంగమ",
        "స్థిరతరనాథ! నాథక నిధీకృతరూప! విరూప సమ్మతా",
        "వర! కరుణాబ్ధి! ప్రోవు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 47,
      "lines_telugu": [
        "సురవర పూజ్య! పూజ్యగుణశోభిత! శోభితరూప! రూప వి",
        "స్ఫురతరశీల! శీలగుణపుంగవ! పుంగవ సత్త్వ! సత్త్వసం",
        "వర పరవాద! వాద భయవర్జిత పాపవిచారచార! ఈ",
        "శ్వర సమ! నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 48,
      "lines_telugu": [
        "ఇహపరసిద్ధ! సిద్ధ వృషభేశ్వర! ఈశ్వర భక్త! భక్త హృ",
        "ద్గహన విలోక! లోకహిత కారణ! కారణజన్మ! జన్మదో",
        "షహరణ దక్ష! దక్షరిపుసన్నిభ! సన్నిభరూప! రూప ని",
        "ర్వహణ! శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 49,
      "lines_telugu": [
        "రుద్ర గణాదిరుద్ర! వినిరూపిత లింగసుఖాదిసంద్ర య",
        "చ్ఛిద్ర! దయాసముద్ర! సవిశేష పరాక్రమ వీరభద్ర! య",
        "క్షుద్ర జనావళీభవ నిషూదన రౌద్ర! సమస్త భక్త దే",
        "వ ద్రుమ! నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 50,
      "lines_telugu": [
        "విరచిత శుద్ధసాళగ నవీన మృదుస్వర మంద్ర మధ్య తా",
        "ర రుచిర దేశిమార్గ మధురస్వర గీతసుధాతరంగిణీ",
        "తరళ తరంగజాల సముదంచిత కేళివిలోల సంగమే",
        "శ్వర శరణయ్య నీకు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 51,
      "lines_telugu": [
        "అసదృశ విస్ఫురద్గుణ దృగంచల కల్పిత సృష్టిపాలన",
        "గ్రసనకళాకలాప ఘనకౌశల ఖేలన లింగమూర్తి మా",
        "నసకలనా వశీకరణ నైపుణతత్పరశీల జంగమ",
        "శ్వసన శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 52,
      "lines_telugu": [
        "ప్రమథగణాధినాథ సముపాసన భాసుర పార్వతీమనో",
        "రమ రమణీయ హృత్కమలరాజిత నవ్యపతంగ సౌరభ",
        "భ్రమరవిలోలతా మధుకరాయిత దివ్యశరీర! సత్ప్రభా",
        "వమహిత! నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 53,
      "lines_telugu": [
        "కందళితాత్మయంత్రిక వికర్తనశీల మరీచిమన్మనో",
        "మందవిహార విస్ఫురిత మధ్యమయాన చిదంబరేందు ని",
        "ష్యంద సుధారసానుభావ సంతతదివ్యశరీర యోగిరా",
        "డ్వందిత నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 54,
      "lines_telugu": [
        "\"ఖ్యాతయశఃప్రపూరిత జగత్త్రియాయ నమోనమో, మహా",
        "పాతక సూతకఘ్న పదపద్మ యుగాయ నమోనమో, సము",
        "ద్ద్యోత వృషాయతే\" యనుచు నుత్సుకతన్‌ బ్రణుతింతు సంయమి",
        "వ్రాత శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 55,
      "lines_telugu": [
        "\"అస్తగణ ప్రవిష్ట సకలార్తి హరాయ నమోనమో, సుఖా",
        "వాప్తి కరస్మితాంచిత కటాక్ష దయాయ నమోనమో, సము",
        "ద్దీప్త గుణాయతే\" యనుచు దీనగతిన్‌ బ్రణుతింతు నిన్ను ని",
        "ర్వ్యాప్త జగత్ప్రపంచ బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 56,
      "lines_telugu": [
        "\"కల్పితలింగ జంగమసుఖ స్ఫురణాయ నమోనమో, యసం",
        "కల్ప వికల్ప మార్గకథిత ప్రథితాయ నమోనమో, గుణా",
        "కల్ప వరాయతే\" యనుచు గౌరవలీల నుతింతు నిన్ను న",
        "స్వల్పతర ప్రభావ బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 57,
      "lines_telugu": [
        "\"తర్జిత దుష్కృతాయ! భవతాపనికృంతన కల్మషాయ! భ",
        "క్త్యూర్జిత మానసాయ! సుగుణోత్తమరత్న కరండకాయ! తే",
        "యార్జిత సత్క్రియాయ! సదయాయ నమో\" యని సన్నుతింతు నా",
        "వర్జిత భక్తలోక! బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 58,
      "lines_telugu": [
        "\"చూర్ణిత మన్మథాయ! పరిశోభితభస్మవిలేపనాయ! సం",
        "పూర్ణమనోరథాయ! గతపూర్వ భవాశ్రిత వర్తనాయ! తే",
        "వర్ణ నిరాసకాయ! సశివాయ నమో\" యని సంతతంబు ని",
        "న్వర్ణన సేయువాడ బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 59,
      "lines_telugu": [
        "\"హృన్నళినే స్మరామి భవదీయ పదద్వితయం భవాటన",
        "స్విన్న తను శ్రమాపహ మశేష జగత్ప్రణుతం మదీశ ని",
        "ష్పన్న దయానిధే\" యనుచు 'సంస్కృతభాష' నుతింతు నిన్ను వి",
        "ద్వన్నుత నామధేయ బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 60,
      "lines_telugu": [
        "\"పరమనె యన్నె యాండవనె పన్నగతానె యనాథ నాధనే",
        "పెరియనెపే నివుందనవె పేరు డయాననె పేరు జెప్పనే",
        "తరి మురియాయనే\" యనుచు 'ద్రావిడభాష' నుతింతు మన్మనో",
        "వరకరుణా విధేయ! బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 61,
      "lines_telugu": [
        "\"హసుళెయరన్న రక్షిసు వుహారయ లెన్న వనీవనెందు మ",
        "న్నిసువుడు నిమ్మడింగెరగ నిమ్మ ప్రసాదిత నిమ్మదాత్మ వే",
        "కసిగతి\" యంచు భక్తి నినుఁ 'గన్నడభాష' నుతింతు షడ్గుణ",
        "శ్వసన పురాతనాత్మ! బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 62,
      "lines_telugu": [
        "\"దేవ పరీ తుహేచి గురుదేవ మణూను తరీ తుమ్హీచ గో",
        "సావి తరీ తుహేచి తుమచాచ ప్రసాదయమీ కృపా కరా",
        "హే వరదా\" యటంచు నుతియించెద నిన్నును 'నారెభాష' దే",
        "వా వినుతార్య లీల బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 63,
      "lines_telugu": [
        "\"అనయముఁ జేతులందు భవదంఘ్రి సరోజయుగం నమామి నె",
        "మ్మనమున సంస్మరామి యను మాటల నిన్‌ వరివస్క రోమ్య హ\"",
        "మ్మనుచు 'మణిప్రవాళము'న నంకన సేయుదు భక్తలోక హృ",
        "ద్వనజ విహారలోల బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 64,
      "lines_telugu": [
        "\"అరశుగిరి ప్రసాముదయానె భవద్గుణ వర్ణసల్పి నా",
        "కొరువని నేస్మరామి సురయేశ్వరురే గణవర్య\" యంచు ని",
        "'ట్లరుదు మణిప్రవాళము'న నంకన సేయుదు నిన్ను మన్మనో",
        "వర కరుణావిధేయ బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 65,
      "lines_telugu": [
        "\"వాయువు వొందు యీవిగతవావ అమా పరహంబ భౌ",
        "న్యాయ విధేయమీశతరి యన్యన బాణు కళాభి\" దంచు 'వా",
        "గ్దేయ మణిప్రవాళము'నఁ దెల్లము నిన్ను నలంకరింతు దే",
        "వా యమిబృంద వంద్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 66,
      "lines_telugu": [
        "హాడువె దామహార సదినంఘ్రియుగ భ్రమగొండు సద్గుణా",
        "మాడు వదర్చనంబిడె సమగ్రనుతిత్వయి సత్క్రియన్‌ దగన్‌",
        "'గూఢమణిప్రవాళము'నఁ గోరి నుతింతును సంచితార్థముల్‌",
        "పాడిగ నివ్వటిల్ల బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 67,
      "lines_telugu": [
        "బలుపొడ తోలు చీరయును పాపసరుల్‌ గిలుపాడు కన్ను వె",
        "న్నెల తలఁ జేఁదు కుత్తుకయు నిండినవేలుపుటేఱు పల్గు పూ",
        "సలు గలఱేని లెంకవని 'జానుఁదెనుంగు'న విన్నవించెదన్‌",
        "వలపు మదిన్‌ దలిర్ప బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 68,
      "lines_telugu": [
        "తిరువడి నెమ్మనంబునను నే హృదయేశ్వర కింపరీయ తాం",
        "బరి కరితంబు రాణి నిను బాహిరిఁ బోలుట శాసితాహ తా",
        "వరద నెగిల్లె యంచు నిను బ్రస్తుతిసేయుదుఁ బెక్కుభాషలన్‌",
        "వరద వివేకశీల బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 69,
      "lines_telugu": [
        "సన్నుత జంగమాగమము స్వాతిజలంబులు భక్తనిమ్నగం",
        "జెన్నుగ నీదు చూడ్కులను చిప్పల జొన్నలు ముత్తియంబులై",
        "యున్న నొకయ్య మ్రుగ్గు నియమోన్నతి నిల్పిన ధన్యు నిన్ను శ",
        "శ్వన్నుతులన్‌ భజింతు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 70,
      "lines_telugu": [
        "బల్లహు నొద్దనున్న నినుఁ బట్టణవీధులఁ జల్లలమ్ము చో",
        "గొల్లతఁ జీరువాఱి కడుఁ గూర్మిమెయిన్‌ బసవా యనన్‌ భువిన్‌",
        "ద్రెళ్ళఁగనీక పట్టిన యతిస్థిర సర్వగతైక భావ! మ",
        "ద్వల్లభ! నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 71,
      "lines_telugu": [
        "వేఁడిన మిండ జంగమము వెక్కసమందగఁ దత్సభాస్థలి",
        "న్నాఁడట నారి వల్వొలువ నైజపుమానము దూలకుండఁగాఁ",
        "బోఁడిమిఁ బట్టుపుట్టములు ప్రోవులు పెట్టిన పుణ్యమూర్తి నీ",
        "వాఁడఁ జుమయ్య జియ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 72,
      "lines_telugu": [
        "అరయఁగ సిద్ధరాము రజతాద్రిపయిన్‌ బసవాఖ్యు నిన్నుఁ బే",
        "రరులున జంగమాజ్ఞ మెయినారయ నప్పుడు భక్తిపెంపు సొం",
        "పరుదుగఁ బార్వతీశు హృదయాంబుజ కర్ణిక నత్తమిల్లు భా",
        "స్వరుఁడగు నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 73,
      "lines_telugu": [
        "వర్ణవిహీనుఁడంచు ద్విజవర్గము దా గళమెత్తి పల్కుడున్‌",
        "వర్ణములెల్లఁజూడ శివనాగయగారి కరంబులందు స",
        "ద్వర్ణుఁడితండనా నమృతధారలు చూపిన భక్తిరూఢ! నీ",
        "వర్ణము నేఁజుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 74,
      "lines_telugu": [
        "బిజ్జలు నర్థమంతయు బ్రీతిగ జంగమకోటికిచ్చె నా",
        "నజ్జగతీశ్వరుండడుగ, నక్షయ బండరువా క్షణంబులో",
        "నిజ్జగమెల్లఁ జోద్యపడ నిచ్చిన, లింగ సదర్థ నమ్ర వి",
        "ద్వజ్జన నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 75,
      "lines_telugu": [
        "ఉరు శివయోగనిద్ర మెయినున్న తఱిన్‌ ఫణిహారి యేఁగుడున్‌",
        "మరచి చనంగ జంగమసమన్వితమై మును బ్రాణమేగి యు",
        "ద్ధుర గతివారు వచ్చుటయుఁ దోడనె వచ్చిన జంగమాత్మ! నీ",
        "వరవుఁడ నేఁజుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 76,
      "lines_telugu": [
        "సంగయదేవుఁడర్థి నొక జంగమమై చనుదెంచి వేఁడ ను",
        "ప్పొంగి లలాటలోచనము భోరున నద్దము వట్టి చూపుడున్‌",
        "జెంగి యదృశ్యుఁడైన శివుఁ జేకొని యార్చిన యప్రతర్క్య! నీ",
        "వంగడ మేఁజుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 77,
      "lines_telugu": [
        "కర్ణవతంసమీక పెనఁగన్‌ సతిచెక్కిలి వ్రేయుడున్‌ మహా",
        "తూర్ణతఁజెంది జంగమము దో స్థలమెత్తి పసిండియాకు సం",
        "పూర్ణ నికృష్టభక్తి మెయిఁబొల్పుగ నిచ్చిన నిష్ప్రపంచ! నీ",
        "వర్ణము నేఁజుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 78,
      "lines_telugu": [
        "శృంగి పురోగమాఖిల విశేషవిషంబులు గూర్చి మండుచున్‌",
        "బొంగి భుగిల్లు భుగ్గురను భూరివిషాగ్ని నిషాదులార్తులై",
        "చెంగి చనన్‌ శివార్పితము చేసి భుజించిన సుప్రసాద! నీ",
        "వంగడమేఁ జుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 79,
      "lines_telugu": [
        "చిత్తజవైరి విక్రమముఁ జెప్పకు చెప్పకు త్రావనోడి తాఁ",
        "గుత్తుక నిల్పెనంచుఁ గడు గ్రూరతరంబగు కాలకూటమున్‌",
        "గుత్తుక బంటి గ్రోలిన యకుంఠితవిక్రమ చక్రవర్తి! భా",
        "స్వత్తమ! నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 80,
      "lines_telugu": [
        "తంగెటిజున్ను, ముంగటి నిధానము, పండిన కల్పవల్లి, ముం",
        "గొంగున ముత్తియంబనఁగ, గూర్మి మనంబునఁ దొంగలింపగా",
        "జంగమకోటికర్చనలు సల్పుచునున్న యగణ్యపుణ్య! నీ",
        "వంగడమేఁ జుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 81,
      "lines_telugu": [
        "భీమగజంబు డీకొనిన బిట్టరఁజంపుడు బిజ్జలేంద్రుఁడు",
        "ద్దామతఁ దక్కి మ్రొక్కుటయుఁ దత్కరినెత్తిన విక్రమోద్ధతుం",
        "డా మడివాలు మాచయకు నగ్గలమైన మహానుభావ! నా",
        "స్వామివి నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 82,
      "lines_telugu": [
        "శంకదలిర్చ నెంతయు వెసన్‌ బరదైవ పతంగ కోట్లకున్‌",
        "బింకముతోడ ఫాలతట భీమవిలోచన వహ్ని నేర్చు నా",
        "శంకరదాసి దేవునకు సద్భటుఁడంచు నుతించు నన్ను నీ",
        "వంకను ద్రిప్పుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 83,
      "lines_telugu": [
        "ఏఁడులు నూఱటంచు శ్రుతులెన్నఁగ శ్రీగిరిమీఁద నాఱునూ",
        "ఱేఁడులు సంచరించు సకలేశ్వర దేవర మాదిరాజు నా",
        "నేఁడులు నూఱుమన్న భువి నిష్ఠురకాలమహోగ్రదృష్టి క్రొ",
        "వ్వాఁడులణంపుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 84,
      "lines_telugu": [
        "సూత్రము దప్పి గొఱ్ఱె గుడిఁ జొచ్చిన మిండనిఁ జంపి సాక్షిగా",
        "నో త్రిపురాంతకా! యనుచు నో యని పిల్చిన యల్ల సద్యశః",
        "పాత్రుఁడు కిన్నరయ్యకును బ్రాణసఖుండగు నిన్నుఁ గొల్తు దే",
        "వా త్రిజగత్పవిత్ర! బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 85,
      "lines_telugu": [
        "ఒక్కఁడె రుద్రుఁడన్న శ్రుతులొల్లక ప్రేలు పురాణభట్టులన్‌",
        "వ్రక్కలుసేసి తత్తనువు వారిలు బ్రువ్వులుగాఁగఁ జూచు నా",
        "కక్కయగారి బిడ్డఁడనగా నుతికెక్కిన నిన్నుఁ బూన్తు మ",
        "ద్వాక్కలికాసమూహి బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 86,
      "lines_telugu": [
        "డంభమయాన్య దర్శన విడంబనుఁ డష్టమదాపహారి యా",
        "శుంభ దుదాత్తకీర్తి యగు చోడలదేవర బాచిరాజు వి",
        "స్రంభసఖుండ వీవని ప్రశంస యొనర్తు జగత్ప్రపూత వి",
        "శ్వంభర శంభుమూర్తి! బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 87,
      "lines_telugu": [
        "దీవ్రము నీ మహామహిమ దివ్యము నీ మహనీయ విక్రమం",
        "బప్రతిమంబు నీ చరిత మాద్యము నీ నిజరూపమంచు న",
        "ల్ల ప్రభుఁడర్జితోడ నుపలాలన సేయఁగ నొప్పుచున్న దే",
        "వా ప్రణుతింతు నిన్ను బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 88,
      "lines_telugu": [
        "మేదురభక్తి నీశ్వరుఁడు మెచ్చగ జిహ్వయె పళ్ళెరంబు గా",
        "నాదటఁబ్రాచి యంబలి సమర్పణ చేసి పొగడ్తకెక్కు నా",
        "మాదర చెన్నలింగము కుమారుఁడ! నిన్ను భజింతు సంతతా",
        "స్వాదిత సుప్రసాద! బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 89,
      "lines_telugu": [
        "బల్లిదుఁడై గణాధిపుల పాదజలంబులు కట్టెమోపుపైఁ",
        "జల్లికడాని గావుడును జంగమకోటికిఁ బంచి యిచ్చుచున్‌",
        "మొల్లపు భక్తిఁ బేర్కొనిన మోళిగ మారయ కూర్మిబంట! మ",
        "ద్వల్లభ! నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 90,
      "lines_telugu": [
        "భీకర రుద్రనేత్ర శిఖిఁ బెద్దఁగఁ జేయఁగ వీరభద్రు ను",
        "ద్రేక గజంబునా నితర దేవతలన్‌ బడఁదాఁకు నుద్ధతుం",
        "డా కలికేత బ్రహ్మయకు నర్మిలి భృత్యుఁడ! నిన్నుగొల్తు దే",
        "వా కరుణింపుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 91,
      "lines_telugu": [
        "పసిగ మెయిన్‌ వృషాధిపుని ప్రాణము జంగమకోటి ప్రాణముల్‌",
        "మసలక యెత్తుచున్‌ భువన మాన్యచరిత్రతఁ దేజరిల్లు న",
        "మ్ముసిఁడిగ చౌడరాయనికి మున్నిటి భృత్యుఁడ! నిన్భజింతు న",
        "న్వసిగొని ప్రోవుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 92,
      "lines_telugu": [
        "ఎన్నఁగ జంగమంబుఁ దన యింటికి నెప్పుడు వచ్చునప్డు దాఁ",
        "గన్నము వెట్టితెచ్చి యధికంబగు నర్థము వానికిచ్చు నా",
        "కన్నడబ్రహ్మ సంయమికి గాదిలిభృత్యుఁడవైన నిన్ను శ",
        "శ్వన్నుతులన్‌ భజింతు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 93,
      "lines_telugu": [
        "అసురవృత్తిఁ జూపఱు భయంపడి మ్రొక్కఁ బ్రసాద వహ్నిచే",
        "భూసురులిండు లన్నియును బొగ్గుల ప్రోఁకలుఁ సేయు ధూత సం",
        "త్రాసుల బిబ్బబాచయల దాసియనన్‌ విలసిల్లు సద్గుణా",
        "వాస! శరణ్యమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 94,
      "lines_telugu": [
        "సుంకపుఁ పైఁడి భక్తులకుఁ జూరలు విడ్వఁ పసిండి క్రాగులన్‌",
        "శంకరుఁ బూటవెట్టి నరనాయకుచేతను మ్రొక్కుగొన్న యా",
        "సుంకర బంకిదేవునకు సూనుడవైన ప్రసాది! దేవ! నీ",
        "వంకకుఁ ద్రిప్పుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 95,
      "lines_telugu": [
        "దివ్యవిమానపంక్తి దివిఁ దేజరిలన్‌ రజతాద్రికిన్‌ జగ",
        "త్సేవ్యముగాఁగ మున్ను దనచే మృతిబొందు మృగాళిఁ బుచ్చు సం",
        "భావ్యుఁడు తెన్గు జొమ్మయకుఁ బ్రాణసఖుండగు నిన్నుఁ గొల్తు దే",
        "వా వ్యసనాది దూర బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 96,
      "lines_telugu": [
        "చెన్నగు ప్రాణ లింగరతిచేగ ప్రసాదము పుట్టినిల్లు న",
        "త్యున్నత భక్తిసీమ శివయోగ సమగ్రత కల్మియైన మా",
        "యన్నకు నాది చెన్నబసవన్నకు సద్గురుఁడైన నిన్ను శ",
        "శ్వన్నుతులన్‌ భజింతు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 97,
      "lines_telugu": [
        "అడరఁగఁ గళ్ళుచేసి రుచిరాన్నము లాదటనంది యిచ్చుచోఁ",
        "గడిఁగడి నందుకొంచు నతికాంక్షమెయిన్ శివుఁడారగింపఁగా",
        "సడినను భక్తుఁడా సురియ చౌడయగారి ప్రసాది దేవ నీ",
        "వడుగఁ జుమయ్య జియ్య! బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 98,
      "lines_telugu": [
        "జంగమమారగింపక విషంబును మీకు ననర్హమంచుఁ దా",
        "ముంగల నారగించిన సముద్ధతభక్తియుతుండు సత్ప్రసా",
        "దాంగుఁడు శృంగిబొప్పయకు నగ్గలమైన మహానుభావ నీ",
        "వంగడమేఁ జుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 99,
      "lines_telugu": [
        "కొఱటను లేఁత పత్తిరియ గొడ్డునఁ బాలును రేయి జంగమం",
        "బఱిముఱివేఁడినన్‌ బడసి యా క్షణమాత్రన యిచ్చినట్టి యా",
        "మొఱటదవంక దేవునకు ముద్దుతనూజుఁడవైన నిన్ను నే",
        "వఱలఁగఁ బ్రస్తుతింతు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 100,
      "lines_telugu": [
        "అనయము భక్తులీడ్యకులులంచును వేదములా ద్విజోత్తముల్‌",
        "విన నుతియింపఁ గుక్కఁ జదివించిన హావినహళ్ళికళ్ళి దే",
        "వునకు ననుంగువాడవని యుత్సుకతన్‌ నుతియింతు భక్తహృ",
        "ద్వనజవిహారలోల బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 101,
      "lines_telugu": [
        "భక్తుని మ్రింగఁ జంప మును భర్గునకున్‌ జిఱుతొండనంబికిన్",
        "యుక్తమెయంచు వారిపయి నొక్కట నుద్ధత ఘంట వ్రేసి యు",
        "ద్రిక్తత నొప్పఁగా నలరు దిట్ట హలాయుధు కట్టనుంగ! ప్ర",
        "వ్యక్తమ! నీవె దిక్కు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 102,
      "lines_telugu": [
        "ధర నురులింగమూర్తి ధ్వజదండముగా మలమచ్చతోక శ్రీ",
        "కరముగ భక్తికిం బడగఁగా శివుగర్భముఁ జొచ్చి పొల్చు మా",
        "యరి యమరాజుగారి పరమాప్తుఁడవైన మహానుభావ! నీ",
        "వరవుఁడనేఁ జుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 103,
      "lines_telugu": [
        "దండితవాదియై శివుఁడ దైవముగా కని కన్నులిచ్చి తా",
        "నిండు మనంబుతో నిలువు నిద్దపుఁగన్నులు దాల్చి పొల్చు మా",
        "పండిత మల్లికార్జునుఁడు ప్రస్తుతి సేయఁగ నేర్చు నిన్ను నె",
        "వ్వండు నుతింప నేర్చు బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 104,
      "lines_telugu": [
        "వసుమతిఁ బేరుకొన్న నరువత్తురు మువ్వురి కూర్మిబంట! షో",
        "డసుల సుతుండ! తేరసుల దక్కిన భృత్యుఁడ! వీరలాది గా",
        "నెసగు మహానుభావులకు నెల్ల ననర్గళమైన భక్తినన్‌",
        "వసిగొని ప్రోవుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 105,
      "lines_telugu": [
        "బసవ నిధానమా! బసవ భవ్యనిధీ! బసవామృతాంబుధీ!",
        "బసవ మహానిధీ! బసవ భర్మగిరీ! బసవామరద్రుమా!",
        "బసవ మహాబలీ! బసవ బండరువా! బసవోల్లసన్మణీ!",
        "వసిగని ప్రోవుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 106,
      "lines_telugu": [
        "నా యొడయండ! నా విభుఁడ! నా హృదయేశ్వర! నా మనోరమా!",
        "నా యిలవేల్ప! నా వరుఁడ! నా గురులింగమ! నాదు జంగమా!",
        "నా యదినాథ! నా వరద! నన్నుఁ గృపామతిఁ బ్రోవుమయ్య దే",
        "వా యమిబృందవంద్య! బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 107,
      "lines_telugu": [
        "నోరికి వచ్చినట్టు నిను నూఱువిధంబులఁ బ్రస్తుతింతు నే",
        "నేరుతు నేరఁ బొమ్మనక నీపయి నొచ్చెములేని మచ్చికన్‌",
        "గారవమంద మత్ప్రణుతిఁ గైకొనఁగాఁ దగు గౌరవంబునన్‌",
        "వారని కూర్మి పేర్మి బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "ఉ."
    },
    {
      "id": 108,
      "lines_telugu": [
        "బసవఁడు ప్రీతిఁ గైకొనియె భక్తిమెయిన్‌ రచియించినాఁడ నే",
        "బసవపురాణమంచు మునుఁ బ్రస్తుతి సేయుదురట్లుగాన నీ",
        "యసమదయాధురీణతకు నంకిలిపాటు ఘటిల్లకుండ నన్‌",
        "వసిఁగొని బ్రోవుమయ్య బసవా! బసవా! బసవా! వృషాధిపా!"
      ],
      "makutam_telugu": "బసవా! బసవా! బసవా! వృషాధిపా!",
      "Chandassu": "చ."
    },
    {
      "id": 109,
      "lines_telugu": [
        "అకుటిల లింగ జంగమ సమగ్రదయాకలిత ప్రసాది పా",
        "లకురికి సోమనాథుఁడతి లౌల్యమునన్‌ బసవన్న దండ నా",
        "యకునకు నొప్ప నీ శతక మర్పణచేసె నలిన్‌ బఠించు వా",
        "రికి వినువారికిన్‌ గలుగు శ్రీయును నాయువు భుక్తిముక్తియున్‌."
      ],
      "makutam_telugu": null,
      "Chandassu": "చ."
    }
  ]
}
