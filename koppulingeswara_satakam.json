{
  "shatakam_title_telugu": "కొప్పులింగేశ్వర శతకము",
  "author_telugu": "కూచిమంచి సోమసుందరకవి",
  "year": null,
  "poems": [
    {
      "id": 1,
      "lines_telugu": [
        "శ్రీనీహారవసుంధరాధరకుమారీసంగతార్ధాంగని",
        "త్యానందామృతదానచంగకరుగాభ్యంచన్నిజానాంగభ",
        "క్తానికప్రియసంగభవ్యశివయోగైశ్వర్యసింహాసనా",
        "సీనాత్మాంబుజభృంగపల్వలపురీ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 2,
      "lines_telugu": [
        "మరుకేళి న్మును వేశ్య కిచ్చిన భవన్మాల్యంబె పూజారి దా",
        "సరగన్ భూపతి కివ్వ నందొకశిరోజం బున్న చర్చింపఁగాఁ",
        "పరఁగ న్వాఁ డది స్వామిదే యని వచింపన్ వాని రక్షింప నీ",
        "శిరమం దప్పుడు కొప్పుదాల్చితట యోశ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 3,
      "lines_telugu": [
        "నతమందారనుతప్రచార నిగమాంతస్వైరసంచార భ",
        "వ్యతరాకార విపద్విదార బుధలోకాధార దివ్యప్రభాం",
        "కితకోటీరతమోవిదూర ఫణిరాట్కేయూర దుర్వాందు",
        "ష్కృతసంహార సుధీర పల్వలపురీ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 4,
      "lines_telugu": [
        "తపనీయాచలచాప సంయమిహృదంతర్గేహచిద్దీప భ",
        "క్తపరాధీనదయాకలాప పరతత్వవ్యక్తనిక్షేప ని",
        "త్యపరానందమయస్వరూప చితిభస్మాలేప నిర్లేప నీ",
        "కృప నామీదను జూపవేళ యిదిరా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 5,
      "lines_telugu": [
        "నిఖిలాఘౌఘవినాశ లోకచయనిర్నిద్రస్వనిర్దేశ ష",
        "ణ్ముఖముఖ్యావృతసత్సకాశత్రిజగన్మోక్షాధిరాజ్యేశ చి",
        "త్సుఖసంధాయినిజప్రకాశ రజతక్షోణీధరాంచన్మహా",
        "శిఖరోదారనివేశ పల్వలపురీ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 6,
      "lines_telugu": [
        "జగదత్యంతబుధాభివాద్యభవ రుగ్జాలాపహృద్వైద్యస",
        "న్నిగమాంతప్రతిపాద్య సత్యఘనమౌనిస్వాంతసంవేద్య భూ",
        "రిగుణాపారీభవహృద్యసర్వసుమనోబృందాద్యనానామహ",
        "ర్షిగణధ్యేయపదానవద్యచరితా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 7,
      "lines_telugu": [
        "అసమశ్రీసుకుమారహరణోద్యత్ఫాలదృక్సార సా",
        "రసగర్భేష్టవిహార హారవిభర్యత్కీర్తివిస్తార తా",
        "రసమందర్గుణవార వారణదపుఃక్రవ్యాదభీతామరా",
        "ర్తిసముద్ధారవిచార చారణనుతా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 8,
      "lines_telugu": [
        "నతభక్తాననశీలనిత్యపరమానందామృతావాల సం",
        "దితబృందారకజాల భూర్యుపనిషద్బృందాటవీఖేల సం",
        "తతనిర్యత్కరుణావిశాలత్రిజగద్రక్షాసమాలోల వి",
        "స్తృతవిశ్వద్రుమమూల పల్వలపురీ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 9,
      "lines_telugu": [
        "సకలామర్త్యగణప్రకాండ దివిషచ్ఛైలేంద్రకోదండ పా",
        "తకసంఘాతవిఖండ మౌనిజనహృత్కంజతమార్తాండ పూ",
        "జకవర్గాభయదానశౌండ కరుణాసంరక్షితాజాండ హా",
        "రికథాంచద్గుణకాండ పల్వలపురీ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 10,
      "lines_telugu": [
        "అరమేనన్ జవరాలు పెన్ జెడలలో నవ్వేలుపుంజాలు వ",
        "ల్వరహిన్ బెబ్బులితోలు చందురునినవ్వంజాలుమైడాలు చే",
        "నరుదౌ ముమ్మొనవాలు వెండిమల చెల్వౌప్రోలు గ్రాలంగ బల్",
        "సిరి మీరన్ జగమేలుమేటిదొరవో శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 11,
      "lines_telugu": [
        "సనిరూఢిన్ నిగమాంతవాక్తతిఋతం సత్యం పరం బద్మాయం",
        "చు నుదారోక్తులన్ నిన్ బరాత్పరునిగా సువ్యక్తతం దెల్పుచున్",
        "వినుతుల్ సేయునుగాదె నీకు నెపుడున్ విశ్వేశ యింకెందుఁ జూ",
        "చిల నీకన్నను దైవతంబు గలదా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 12,
      "lines_telugu": [
        "కలవారల్ రసపాకసౌష్టవ మలంకారాళిఁ జెల్వంగ నిం",
        "తలుగాఁ బండుగ సేయ శక్తికొలదిన్ దాఁ బేదయున్ జేయు న",
        "ట్లలబ్రహ్మాదులు ము న్నొనర్చినత్వదీయస్తోత్రముల్ పెక్కు భా",
        "సిలుచుండ న్నిను నే నుతించుటలు నోశ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 13,
      "lines_telugu": [
        "అవితర్క్యాఖిలమూలతావకవపుర్యజ్ఞాంగధాత్రీరు",
        "హోద్భవపద్మప్రభవాండభాండఫలసంతత్యంతరాకీర్ణరం",
        "ధ్రవిలోల న్మశకంబు లాహరిహయబ్రహ్మాదు లెన్నంగ వా",
        "రివిభూతుల్ భవదాశ్రితుల్ దలఁతురే శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 14,
      "lines_telugu": [
        "తళుకున్ బంగరుమేల్ జరీజిగిబుటేదారీవలె న్మించువ",
        "న్నెలఁ జెన్నౌపులితోలుశాలుగహొయల్ నిండార మైగప్పి య",
        "న్నెలకూనన్ సిగఁబువ్వుగా నునిచి యెంతేఠీవి నొప్పారు నీ",
        "చెలు వెన్నన్ వెయినోళ్లు చాలవవురా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 15,
      "lines_telugu": [
        "అమలప్రౌఢిమ సర్వలోకముల మోహశ్రాంతి నొందించి సం",
        "తతముం ద్రిప్పెడునామహాప్రకృతి యుద్యన్మోహసంసక్తి సం",
        "యతయై యుండెను నీదుకౌఁగిట నహా హారిప్రభాశ్రీసమం",
        "చితబాలేందుకలాకలాపరుచిరా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 16,
      "lines_telugu": [
        "త్రైలోక్యప్రకటాధిపత్యము సుధాంధస్స్వామికిన్ భూరినా",
        "నాలోకైకవిభుత్వ మచ్యుతునకు న్వాగ్భర్త కేతజ్జగ",
        "ల్లీలాకల్పనశక్తి యిచ్చితివి బల్విభ్యాతి నీవంటిజే",
        "జే లేలోకమునందునైనఁ గలరా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 17,
      "lines_telugu": [
        "భాణుం డెంతయుభక్తి నిన్ను వినుతింప న్మెచ్చి వానింట సం",
        "త్రాణాసక్తిని గాపు కాచితట యేదైవంబు లిబ్భంగి న",
        "క్షీణోదారత భక్తవాంఛితములన్ జెల్లింతు రీవిష్టప",
        "శ్రేణిన్ జూచిన నీవెకాక యితరుల్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 18,
      "lines_telugu": [
        "మద ముప్పొంగ గజాసురుండు సురల న్మర్దింపఁగా వారు నీ",
        "పదమే దిక్కని మ్రొక్కి వేడ ననుకంపారూఢిచే వారికిం",
        "పొదవ న్నీ వభయం బొసంగి కరిదైత్యుం ద్రుంచి భవ్యస్థితిన్",
        "ద్రిదశానీకముఁ గాచి తీవటభళీ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 19,
      "lines_telugu": [
        "పశుసంఘంబుల మమ్ము నోపశుపతీ పాలింపవే యంచు వి",
        "ష్ణుశతానందముఖామరుల్ త్రిపురరక్షోభీతి ని న్వేడ నొ",
        "క్కశరం బేసి పురాళి ద్రుంచి జగముల్ గాపాడితౌరా భవా",
        "దృశశారుణ్యపరాయణు గలరే యోశ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 20,
      "lines_telugu": [
        "నరసింహాకృతి శౌరి విష్టపముల న్గారింప భీతాత్ములై",
        "సురలెల్ల న్నినుఁ జేరి వేడఁ గరుడోస్ఫూర్తి న్వెస న్నీ వటన్",
        "శరభాకారముఁ బూని తద్భయదతేజంబెల్లఁ జల్లార్చి చె",
        "చ్చెరలోకంబులు గాచి తీవ కదమున్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 21,
      "lines_telugu": [
        "అనురక్తిన్ శివరాత్రివేళ నొకకామాంధుండు వేశ్యాంగనా",
        "ఘనకేళీరతి నుండి యాచెలికుచాగ్రంబందు నీ కర్పితం",
        "బని పువ్వొక్క టొసంగ మెచ్చితట యాహా విశ్వమం దెన్ని చూ",
        "చిన లే రెందును నిట్టిభక్తసులభుల్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 22,
      "lines_telugu": [
        "పరమాప్రాకృతదివ్యమంగళభవద్భవ్యాంగసౌందర్యవి",
        "స్ఫురణం బాపురుషోత్తమాదులకు దా మోహావృతిం జేయుచో",
        "నరయం గానల దారుకావనమునీంద్రాబ్జాననల్ నిన్నుఁ జూ",
        "చి రుచి న్మోహనిమగ్నలౌట కరుదాశ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 23,
      "lines_telugu": [
        "వనజాక్షుండు వరాహరూపధరుఁడై త్వద్దివ్యపాదాబ్జముల్",
        "గనఁ బాతాళముఁ జొచ్చియం దరసి దాఁ గానంగలే కంత నీ",
        "ఘనమాహాత్మ్య మెఱుంగ నేరికి నశక్యంబౌనటంచు న్నుతిం",
        "చిన లోకైకవిభుత్వ మీ వొసఁగితౌ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 24,
      "lines_telugu": [
        "ఘనత న్నీపదసేవ సేయు నలమార్కండేయు సాధింపరాఁ",
        "గని యాకాలుని కాలదన్నితివి వీఁకన్ గుండెయల్ వీలిపా",
        "యనితద్భీతిని నాతఁ డెప్పుడును నీయంఘ్రిస్తుతుల్ సేయువా",
        "రిని దూరంబునఁ గాంచి మ్రొక్కి తొలఁగున్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 25,
      "lines_telugu": [
        "స్వామీ కాముఁడు నీదుకంటఁ బడి భస్మం బౌట చిత్రంబె నీ",
        "నామంబొక్కటి యొక్కసారి యెవఁడైనన్ దా జపింపంగఁ ద",
        "త్కామక్రోధవిలోభమోహమదమాత్సర్యాదికాంతస్స్థిత",
        "స్థేమారాతిచయంబు భస్మమగుచో శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 26,
      "lines_telugu": [
        "ధననాథుం డగురాజరాజు సఖుఁడై తారాద్రి సంస్థానమై",
        "ఘనలోకేశుడు భృత్యుడై యలరమాకాంతుండు ముఖ్యాప్తు",
        "డై కనకాహార్యము చాపమై దగు జగత్కళ్యాణునిన్ జేరి కొ",
        "ల్చిన భక్తావళిభాగ్య మెన్న దరమా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 27,
      "lines_telugu": [
        "కాలోదగ్రమహాగ్రహోద్ధతికి మార్కండేయుఁ డాపన్నుడై",
        "హాళిన్ నీశరణంబుఁ జొచ్చినను దీర్ఘాయుష్యసంపన్నుఁగా",
        "లీలన్ జేసితి వింక నెందు నితరు ల్నీవంటిశశ్వత్కృపా",
        "శీలుల్ లేరు జగత్త్రయి న్వెదకినన్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 28,
      "lines_telugu": [
        "సుర లాహాలహలానలోద్ధతశిఖాస్తోమార్భటిన్ స్రుక్క నీ",
        "శరణం బొందిన వారిపైఁ గరుణ మించన్ దద్విషం బానుచో",
        "నురుగర్భస్థితలోకముల్ చెడునటం చూహించి కంఠంబునన్",
        "స్థిరతన్ నిల్పిన బల్దయాంబునిధివో శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 29,
      "lines_telugu": [
        "దోషంబెన్క నెత్తిఁబెట్టుకొనవే దోషాకరుం బట్టి సం",
        "తోషం బొప్పఁగ లింగధారియని యెందు న్నీప్రభావంబు నా",
        "భాషాధీశ్వరకైటభాంతకజగత్పాలామరాచార్యవా",
        "క్ఛేషాహీంద్రులకైన నెన్నఁదరమా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 30,
      "lines_telugu": [
        "శ్రుతిసందోహమునీప్రభావలవమున్ సూచింపఁగా లేక శా",
        "శ్వతవాఙ్మానసవృత్త్యగోచరపరబ్రహ్మంబ వీవంచు నూ",
        "ర్జితయుక్తిం గని మాటిమాటికి నమస్తే రుద్ర యంచున్ నమ",
        "స్కృతు లెల్లప్పుడు నీ కొనర్చునుగదా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 31,
      "lines_telugu": [
        "నీవాత్సల్యనిరూఢికి న్విజయుఁడున్ నీపాదపద్మైకసం",
        "సేవోత్కృష్టత కెన్నఁ జక్రియు సురజ్యేష్ఠుండు నీశక్తికిన్",
        "నీవిద్యాప్రదరూఢికిన్ శ్రుతులు నెంతేసాక్షులై యుండనిన్",
        "సేవింపన్ గొరవొక్కటైనఁ గలదా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 32,
      "lines_telugu": [
        "ధాత్రి న్నీ కొకబిల్వపత్రము సముద్యద్భక్తి నర్పించినన్",
        "సుత్రామాదుల కందరానిపదవుల్ శోభిల్లగా నిచ్చిన",
        "న్మైతి న్వానికి మోక్షమిచ్చెదట నీమాహాత్మ్య మేమందు బల్",
        "చిత్రంబుల్ భవదీయదివ్యచరితల్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 33,
      "lines_telugu": [
        "ఇతరుల్ దైవము లెందరెంద రిఁక వేరెన్నంగ నింతైన నా",
        "మతి యేమో భవదన్యదైవతముల న్మన్నింపఁగాఁబూన ద",
        "ప్రతిమాంచజ్జగదేకపావన హరిబ్రహ్మేంద్రముఖ్యామరా",
        "ర్చితపాదాంబుజ నిన్నుఁ బాసి యెపుడున్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 34,
      "lines_telugu": [
        "శతమన్యుండు భవత్ప్రణామరుచిఁ బూజాసార మాచక్రి వా",
        "క్పతి నీస్తోత్రమహానుభావము నెఱుంగన్నేర్తురేగాని యిం",
        "కితరుల్ నేర్తురె నీగుణానుభవ మెంతేసేయ లీలావిని",
        "ర్మితపంకేజభవాండభాండనికరా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 35,
      "lines_telugu": [
        "వసుధన్ బిల్వదళంబు నీకు నొక టెవ్వండైన నర్పింప నిం",
        "పెసఁగ న్వానికి న్విస్వవైభవము లీవీఁజూతుతువో యంచు భీ",
        "తసహస్రాక్షచతుర్ముఖాదివిబుధుల్ దీప్తానిమేషైకదృ",
        "ష్టి సదా చూచుచు వార లైరనిమిషుల్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 36,
      "lines_telugu": [
        "హరి దా నెంతయనంతరూపమహితుం డైనన్ భవద్దివ్యస",
        "చ్చరిత ల్వర్ణన సేయఁజాలఁడఁట యస్మాదృగ్జడశ్రేణికిన్",
        "దరమా నిన్ బొగడంగ నింతయయిన న్వాఙ్మానసాతీతసు",
        "స్థిరకళ్యాణగుణాభిరామచరితా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 37,
      "lines_telugu": [
        "నిజరేతోగతి నే నరుండ మరి నిన్ సేవించునాతండె దా",
        "విజయుం డెందును నేతదర్ధమునకు న్వెయ్యేల నాసవ్యసా",
        "చి జయశ్రేణికి సాక్షి యింక నొరులన్ జర్చింపఁగానేల యో",
        "త్రిజగద్వంద్యపదారవిందయుగళా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 38,
      "lines_telugu": [
        "సాక్షాన్మోక్షఫలప్రదాతవు మహేశానుండ వైనట్టి ని",
        "న్నాక్షేపించిన నెంతదక్షుఁడయినన్ హాని న్వెసం జెందు ప్ర",
        "త్యక్షంబేకద మున్ను దక్షుఁడు త్వదీయావజ్ఞ గావించి తా",
        "శిక్షం జెందుట సర్వలోకమునకున్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 39,
      "lines_telugu": [
        "సతియౌ నీసతియే కుమారుఁడును నెంచ న్నీకుమారుండె యు",
        "న్నతదివ్యాంబరమున్ ద్వదంబరమె నానాలోకసర్గాదివి",
        "శ్రుతలీలన్ భవదీయలీలలె కడున్ రూఢంబులై సార్థక",
        "స్థితి నొప్పారునుగాక యొండుదగునా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 40,
      "lines_telugu": [
        "స్వామీ నీనిజభక్తకోటికి మహైశ్వర్యంబు లెట్లిచ్చితో",
        "నీమైఁ జూడ దిగంబరుండనిక నెంతేగోచియున్ లేదు నీ",
        "సామర్థ్యం బది యెట్టిదో శ్రితులకున్ సర్వేప్సితశ్రేణి ని",
        "స్సీమోదారత నిచ్చెదందురు బుధుల్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 41,
      "lines_telugu": [
        "ఒకటౌ బిల్వదళంబు పల్దళములై యొండొక్కపు వ్వర్థిఁ బా",
        "యక పూబోణులసంఖ్యలై యొకఫలం బాత్మేష్ట నానాఫల",
        "ప్రకరంబై యొకయింతతోయ మెలమిన్ బల్తోయమై వన్నెవా",
        "సికి నెక్కు న్మును భక్తి నీ కొసఁగినన్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 42,
      "lines_telugu": [
        "నీభార్యామణి సర్వమంగళ భవన్మిత్రుండు దా శ్రీదుఁడున్",
        "నీభవ్యాశ్వము భద్రమున్ దలఁప నెంతే నీస్వధర్మంబు లో",
        "కాభీష్టార్ధములెల్ల నిచ్చు వరకళ్యాణస్వరూపం బిఁకే",
        "రీ భాగ్యోన్నతి నెన్న నీసరిదొరల్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 43,
      "lines_telugu": [
        "క్షితికన్యాపతియంతవాఁడును నినున్ సేవించియేకాని తా",
        "శతసంఖ్యామితయోజనాబ్ధి గడవనా శక్తుండు గాఁడయ్యె నిం",
        "కితరు ల్నేర్తురె నిన్ భజింపక యపారేచ్ఛాతరంగానివా",
        "రితసంసారపయోధి దాటుటకు నో శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 44,
      "lines_telugu": [
        "నీకై మొక్కు లొనర్చునట్టిశిర మెంతేయుత్తమాంగాఖ్యకౌ",
        "నీకీర్తి స్తుతిసేయుజిహ్వయును వర్ణింపన్ రసజ్ఞాఖ్యకౌ",
        "నీకళ్యాణకథాప్తి నుండుచెవులున్ నిక్కంబు శ్రుత్యాఖ్యకౌ",
        "శ్రీకంఠా యటుగానివెల్ల దగునా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 45,
      "lines_telugu": [
        "తనియ న్వాహనమై మృదంగధరుఁడై తా బాణమై నేస్తుఁడై",
        "తనరారన్ బ్రియభార్యయై మఱఁదియై త్వత్పూజకుండై సదా",
        "నిను సేవింపుచు నేకదృష్టి మిగులన్ నిన్ జేర్చి నిన్నర్థిఁ గొ",
        "ల్చిన వైకుంఠుఁడె పూజ్యుఁ డిజ్జగములన్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 46,
      "lines_telugu": [
        "భవదీయాంఘ్రిసరోరుహాద్వితయసేవాధుర్యుఁడై నట్టిసా",
        "రవ శేషజ్ఞునిపాదపంకజరజఃప్రవ్యాప్తిచేఁ బూతమౌ",
        "భువిలోనం జరియించుకీటచయము న్మోక్షాప్తి నుండంగ నో",
        "శివ నీభక్తులు ముక్తులౌట కరుదా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 47,
      "lines_telugu": [
        "అకటా నీవు వరంబు లిచ్చుతరి నింతైన న్విచారింప విం",
        "చుక పుణ్యాత్ముఁడు వీఁడు వీడు ఖలుఁ డంచుఁ వార లెట్లైన ని",
        "న్నొకమా రర్థి భజించి వేడినను నీ వుద్యత్కృప న్వారికో",
        "రిక లీడేర్చుట నీస్వభావముగదా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 48,
      "lines_telugu": [
        "శివ నీవేకద విశ్వమంతయును జర్చింపంగ వెయ్యేల నీ",
        "భువియు న్దోయము లగ్ని వాయువు నభంబు న్సూర్యచంద్రా",
        "త్మలున్ భవదీయాకృతులై చెలంగ మహిమన్ భాసిల్లు నా",
        "యష్టమూర్తివి నీ కన్యము లేశమైనఁ గలదా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 49,
      "lines_telugu": [
        "అల దుర్వాసుని గొప్పసేయక సహస్రాక్షుండు త్రైలోక్యని",
        "స్తులసామ్రాజ్యరమావిభూతి దొలఁగెం దూర్ణంబె గానన్ ధరా",
        "స్థలి నెవ్వాఁడు త్వదీయభక్తులఁ దిరస్కారంబు గావించి భా",
        "సిలఁజాలున్ సిరిపోక జీవితముతో శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 50,
      "lines_telugu": [
        "శుంభతయరాఘవాదులకు నెచ్చోదాటరానట్టియ",
        "య్యంభోధిన్ దగ నొక్కగ్రుక్క గొనె నాహా కుంభజన్ముండు ని",
        "ర్దంభప్రౌఢిమలీల మీఱఁగ భవద్భక్తప్రభావంబు ల",
        "ర్థిం భాషాపతికైన నెన్న వశమా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 51,
      "lines_telugu": [
        "హరి నేత్రాబ్జముతోడ నీకొగి సహస్రాబ్జంబు లర్పించి తా",
        "సరగన్ నీదుసుదర్శంనంబు గొను టాశ్చర్యంబె వెయ్యేల హృ",
        "త్సరసీజంబొకటే త్వదర్పితమునొందన్ జేయువాఁ డెల్లఁ జె",
        "చ్చెర నీదివ్యసుదర్శనంబు గనుచో శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 52,
      "lines_telugu": [
        "రంగౌ మేలతనంపుసొమ్ములు మణీరాజత్ఫణాంచత్ఫణుల్",
        "రంగన్మౌళితలస్రజంబు సుమనోరమ్యాపగారత్న మెం",
        "చంగా నంగవిలేపనం బతనుభాస్వద్భూతియై యొప్పునీ",
        "శృంగారంబు మహాద్భుతంబుగదరా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 53,
      "lines_telugu": [
        "చిరకాలంబు భజింపకున్న వరము ల్చేకూర్ప రేవేల్పులున్",
        "గరిమన్ నీకొకసారి మ్రొక్కిన నుదత్కాలంబునందే సిరుల్",
        "దొరయన్ గోరికలెల్ల నిత్తువఁట యెందున్ లేరు యుష్మాదృశా",
        "చిరసంరూఢదయాప్రసన్నహృదయుల్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 54,
      "lines_telugu": [
        "భవదారాధనకున్ ఫలం బనుచు నాబ్రహ్మేంద్రలోకాదివై",
        "భవము ల్నీ వొగి నిచ్చెదేమొ యవి నీపాదార్చకు ల్మెత్తురే",
        "శివ నీశాశ్వతయోగసౌఖ్యజలరాశిన్ బిందువు ల్చూడ వా",
        "రివిభుత్వంబు లవేల మాకు ననుచున్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 55,
      "lines_telugu": [
        "అమరంగా నొకసారె తజ్జపము సేయన్ బ్రహ్మహత్యాదిఘో",
        "రమహాఘంబులు వీగిపారు సకలార్థశ్రేణి చేకూరు ను",
        "త్తమనిర్వాణముఁ జేరు నెంతయు భవత్పంచాక్షరీమంత్రభూ",
        "రిమహత్త్వంబు గణింప బ్రహ్మతరమా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 56,
      "lines_telugu": [
        "కామక్రోధముఖాంతరంగరిపులన్ ఖండించు నుద్యన్మహో",
        "ద్దామాపత్తమమున్ హరించుఁ బరతత్వప్రాభవాంచత్పరం",
        "ధామావాప్తి ఘటించు నెంతయు భవన్నామమ్ము సర్వోన్నత",
        "క్షేమస్థాన మశేషలోకములకున్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 57,
      "lines_telugu": [
        "పాపారణ్యదవానలం బఖిలసంపద్వల్లికాచైత్ర ము",
        "గ్రాపత్పర్వతవజ్రమిష్టఫలకల్పాగంబు సంసారసం",
        "తాపచ్ఛేదసుధారసంబు నిగమాంతక్ష్మానిధానంబు నీ",
        "శ్రీపాదాంబుజభక్తికన్నఁ గలదా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 58,
      "lines_telugu": [
        "ముద్రాభ్యాసనిరూఢి నొంది మునిరాణ్ముఖ్యు ల్సమాధిస్థితిన్",
        "భద్రస్ఫూర్తి తదేకలక్ష్యపరతన్ భావింప నుద్భూతమై",
        "హృద్రాజీవసుకర్ణికాంతరమునం దింపారు తేజంబు నీ",
        "చిద్రూపం బని చెప్పుచుందురు బుధుల్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 59,
      "lines_telugu": [
        "జారుండైనను చోరుఁడైనను దురాచారుండునైన న్మహా",
        "క్రూరుండైనను భక్తి నొక్కపరి నీకున్ మ్రొక్కిన న్వారలన్",
        "సారోదారకృపాకటాక్షశుభవీక్షారూఢి నీదగ్గఱన్",
        "జేరందీసి వరంబు లిచ్చెదుగదా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 60,
      "lines_telugu": [
        "ప్రకటింపన్ భవదగ్రసూనుఁ డఖిలప్రత్యూహముల్ వాపుఁ బా",
        "యక నీగేహిని సర్వమంగళసుభవ్యప్రాప్తి గావించుఁ దా",
        "వకనామంబు ఘటించుఁ దా శివపదవ్యక్తిన్ నినున్ గొల్చువా",
        "రికి సర్వార్థము లాత్మహస్తగతముల్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 61,
      "lines_telugu": [
        "గేయంబెంతయు వాక్ప్రపంచమున లక్షింపంగ నీకీర్తి యే",
        "ధ్యేయం బెన్న నశేషలోకములకు దేవేశ నీమూర్తి యె",
        "జ్ఞేయం బారయ నీదుతత్వమొకటే చింతింప సర్వాధిక",
        "శ్రేయం బీశ్వర నీపదార్చనమెకా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 62,
      "lines_telugu": [
        "రుద్రారాధకు లున్నతావులకు మీరున్ నేనుఁ బోఁగూడ దా",
        "రుద్రాక్షాప్తియు భస్మధారణము గుర్తుల్ వారికంచుం గడున్",
        "భద్రం బొప్పఁగ నాత్మకింకరులకున్ బల్మాఱు కాలుండు ని",
        "ర్ణిద్రప్రక్రియ నాజ్ఞసేయునట యో శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 63,
      "lines_telugu": [
        "ఆయుర్దాయమునందు బాల్యమున నస్వాధీనదేహేంద్రియ",
        "వ్యాయామశ్రమ యౌవనంబున దురంతాత్యంతకామార్తి రో",
        "గాయాసవ్యధ వృద్ధభావమున నాహా యూహసేయంగ జీఁ",
        "చీ యీపుట్టున సౌఖ్య మింత గలదా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 64,
      "lines_telugu": [
        "క్షితి నానావిధహీనయోనులను గాసిన్ బుట్టుచుం చచ్చుచు",
        "న్వెతలం బొందెడు ప్రాణిలోకమునకు న్నీపాదపద్మైకసం",
        "స్మృతిదక్క న్మఱియొండుత్రోవవలన న్జర్చంప నీఘోరనం",
        "సృతివారాశి దరింప శక్యమగునా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 65,
      "lines_telugu": [
        "నీపాదాంబుజభక్తి లేక మిగులన్ నిత్యంబు శిశ్నోదర",
        "వ్యాపారంబులఁ బ్రొద్దుఁబుచ్చుచు దురాశాయత్తులై యూరకే",
        "తాపం బొందుచునున్నమాత్రముననే తర్కింప నామోక్షని",
        "క్షేపం బబ్బునె పుణ్యహీనులకు నో శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 66,
      "lines_telugu": [
        "జనసంఘంబున కెల్లెడన్ సులభనిష్పన్నంబులౌ తుమ్మిపూ",
        "లును దోయంబును భూతి బిల్వదళము ల్చూడంగ నీప్రీతికిన్",
        "స్వనివాసంబులుగా ధరిత్రి నమరన్ సర్వార్థదంబై తన",
        "ర్చిన నీపూజ యొనర్పలేరు కుమతుల్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 67,
      "lines_telugu": [
        "కనకం బేక్రియ తారుమారయినఁ దద్గణ్యార్థమున్ గుందుఁ జెం",
        "దనిభంగిన్ బరమేశ నీమహిమ బోధం బింతయున్ లేకయై",
        "న నసూయామతినైనఁ బాపగతినైనన్ వ్యత్యయస్ఫూర్తి గాం",
        "చినఁ దద్రూఢి యొకింతయున్ దరగునా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 68,
      "lines_telugu": [
        "నీవేదాంతసుచర్చ నొక్కతఱియు న్నీచింత నొక్కప్పుడున్",
        "నీవిజ్ఞాననిరూఢి నొక్కడుగున న్నీపూజ నొక్కజ్జునన్",
        "గా విశ్వంభరఁ బ్రొద్దు లి ట్లనుపుచు న్వర్తించువారేకదా",
        "జీవన్ముక్తు లనంగనొప్పు సుకృతుల్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 69,
      "lines_telugu": [
        "యుక్తాచార్యనియుక్తపద్ధతి భవద్యోగక్రమాభ్యాస మా",
        "సక్తిన్ జేయక సాధుభక్తజనతాసాంగత్యమున్ గాన కే",
        "భక్తిజ్ఞానవిరక్తిమార్గముల నిన్ భావింపలే కూరకే",
        "రిక్తాచారములందు ముక్తి గలదా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 70,
      "lines_telugu": [
        "ఒప్ప న్నీపదభక్తి లేక తమచే నున్నంతలో కొంచెమో",
        "గొప్పో పేదల కియ్యనొల్లక కుయుక్తుల్ నేర్చి వేదాంతపుం",
        "జొప్పే కానక సర్వముం దెలియునంచున్ శుష్కవేదాంతముల్",
        "చెప్ప న్మోక్షము గల్గునా జనులకున్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 71,
      "lines_telugu": [
        "గానంబేకద పెద్ద యెల్లకళలన్ గౌరీశ లోకంబులన్",
        "దానంబేకద మేటిసద్గుణములన్ దర్కింప నీసత్పద",
        "ధ్యానంబేకద లెస్స సర్వపురుషార్థకశ్రేణిలోఁ జూడ ల",
        "క్ష్మీనాథార్చితపాదపంకజయుగా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 72,
      "lines_telugu": [
        "కాయక్లేశముల న్సహించి మిగుల గాసిల్లి మాయావిధో",
        "పాయవ్యాప్తులఁ బొట్టకంచు సిిరి గూర్పన్ జూతురేకాని య",
        "య్యో యీదేహము నమ్మరాదనుచుఁ దా రూహించి నీధ్యానమున్",
        "జేయంజాల రిదేమి సామి మనుజుల్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 73,
      "lines_telugu": [
        "ఘనతన్ బ్రహ్మశిరంబు ద్రుంచి తది యుక్తంబేకదా గాఢలు",
        "బ్ధుని విత్తాధికుఁ గాఁగ దాతను దరిద్రుం గాఁగ నత్యంతరి",
        "క్తున నేకాత్మజయుక్తుఁ గాఁగ ననపత్యుం గాఁగ సంపన్నుఁ జే",
        "సిన యాబ్రహ్మకు నట్ల కావలె సుమీ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 74,
      "lines_telugu": [
        "ధన మున్నప్పుడె దానధర్మములచేతల్ దల్లిదండ్రుల్ క్షితి",
        "న్మనునాఁడే తదభీష్టసంఘటన సమ్యక్పాటవంబైన యౌ",
        "వనమందే వరతీర్థయాత్రలు నరత్వంబందె నీపూజఁ జే",
        "సినవాఁడేకద జాణ యెందు నరయన్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 75,
      "lines_telugu": [
        "ధర సాఫల్యము గాంచు వర్షములచేత న్విద్య సాఫల్యమున్",
        "బొరయున్ సద్వినయంబుచేఁ గను దపంబున్ శాంతి సాఫల్యమున్",
        "వరసుజ్ఞానముచేత మర్త్యజని సాఫల్యంబు దాఁ బొందు బల్",
        "సిరి సాఫల్యము నొందు దానగరిమన్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 76,
      "lines_telugu": [
        "పరులన్ దప్పులు పట్టినంతటనె తాఁ బ్రాజ్ఞుండు గాఁబోఁడు ద",
        "బ్బరవేసంబులు దాల్చినంతటనె సద్భక్తుండు గాఁబోఁడు వా",
        "విరిదుర్యుక్తులు నేర్చినంతటనె తా విజ్ఞానిఁ గాఁబోఁడు సు",
        "స్థిరమౌ నాత్మనిరూఢి లేక జగతిన్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 77,
      "lines_telugu": [
        "ధనమే దైవము లుబ్ధకోటికి నితాంతస్వైరిణీనంగచిం",
        "తనమే మోక్షము కాముకావళికి నుద్యత్సాధుబాధాసమా",
        "ర్జనమే ధర్మము దుష్టసంతతికినై ప్రస్ఫూర్తి నుండంగ మిం",
        "చినసద్బోధ లిఁకేల వారల కిలన్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 78,
      "lines_telugu": [
        "జననీముఖ్యులఁ దిట్టకున్న బహుపూజల్ చేసిన ట్లిద్ధన",
        "జ్జనులన్ బాధలు సేయకున్న మిగులన్ సత్కారముల్ చేసిన",
        "ట్లు నిషిద్ధక్రియ లేవగించినను బల్పుణ్యవ్రతశ్రేణిఁ జే",
        "సిన యట్లెన్నఁగవచ్చు నీచెడు కలిన్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 79,
      "lines_telugu": [
        "పుడమిన్ గోడలికష్ట మత్తయుఁ గరంబు న్మామ దైనట్టిలే",
        "వడి యల్లుండు గ్రియార్థి దైన్యము దొరల్ ప్రాణివ్యధన్ గాలుఁడున్",
        "గడుజాలిన్ మృగబాధ వ్యాధుఁడును లెక్కం జేయ రింతైన నా",
        "చెడుగుం దాత యిటేల చేసె జగతిన్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 80,
      "lines_telugu": [
        "మతి నెన్న న్మహిలోన మానవులకు న్మర్యాదభంగంబును",
        "న్మృతియున్ నిందయు నీచయాచ్నయపకీర్తిప్రాప్తియు న్మానహీ",
        "నత దైన్యంబును నొక్కచందములె యైనన్ వానిలోఁ జూడఁగా",
        "మృతి యొక్కించుక మేలు మాననిధికిన్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 81,
      "lines_telugu": [
        "పరుల న్మోసము నేయనేర్చునతఁడే ప్రజ్ఞాధికుం డెంతయున్",
        "గరుణాశూన్యుఁడె గట్టివాఁ డకృతసత్కర్తుండె వేదాంతి ని",
        "ర్భరదంభాన్వితుఁడే ప్రపూజ్యుఁడునుగాఁ బాటిల్లె నివ్వేళ న",
        "చ్చెరు వౌరా కలికాలపున్మహిమ మో శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 82,
      "lines_telugu": [
        "ఇలలో సంకరజాతి వృద్ధియగుఁగీ డింతేనియున్ లేక ని",
        "చ్చలుఁ బెంపౌ విషకంటకాగములు వర్షంబింత లేకున్న నే",
        "పలరున్ నేర్వకయున్నఁ జౌర్యముఖకృత్యంబుల్ స్వతస్సిద్ధమై",
        "చెలఁగున్ దుర్గుణకోటి మానవులకున్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 83,
      "lines_telugu": [
        "పతితు ల్లేరు మదన్యు లెందును గణింపన్ లేరు నీకన్నఁ ద",
        "తృతితత్రాణధురీణు లట్లగుట నొప్పన్ నీదుదాసుండనై",
        "నతి గావించుటనాదువంతు దయ న న్రక్షింప నీవంతు సం",
        "సృతిదూరా పరమేశ్వరా శుభకరా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 84,
      "lines_telugu": [
        "నెప మెన్నన్ దగఁదంటి నిక్కముగ నే నీవాఁడసు మ్మంటి నే",
        "నపరాధిన్ ననుఁ బ్రోవుమంటి బరులన్ బ్రార్థింపలేనంటి నీ",
        "కృపఁ జూపన్దరి యిప్పు డంటిఁ గడున్ గీర్తింపుచుంటిన్ సరీ",
        "సృపరాడ్భూషణ నీదుచిత్త మిటుపై శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 85,
      "lines_telugu": [
        "నియతిన్ జెప్పెద రూఢిగాఁగ వినుమా నేఁ జేయకున్నట్టిదు",
        "ర్ణయ మొక్కింతయు లేదుగాని యటులైనన్ నీపదాంభోరుహ",
        "ద్వయి దిక్కంచును నమ్మినాఁడ మఱి నీదాసుండ న న్నిప్పు డే",
        "క్రియ రక్షింతువొ నీదుచిత్తముసుమీ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 86,
      "lines_telugu": [
        "సవిశేషవ్రతదానధర్మనియమస్నానాదిపుణ్యక్రియ",
        "ల్లవమున్ జేయఁగలేదు పూని యొకవేళన్ స్వప్నమందైన నే",
        "నెవరి న్వేల్పులఁ గొల్వలే దెపుడు నిం కేలా బహూక్తుల్ సదా",
        "శివ నీవే గతియంచు నమ్మితిసుమీ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 87,
      "lines_telugu": [
        "చిత్తైకాగ్రతఁ జేసి నీదుపదమున్ జింతింపఁగానేర స",
        "ద్వృత్తం బొప్పఁగ దానధర్మగతు లర్థిన్ జేయఁగానేర దు",
        "ర్మత్తుండన్ ఖలుఁడన్ జడుండఁ గడుదుర్మార్గుండ దీనుండ నీ",
        "చిత్తం బేక్రియఁ బ్రోతువో నను దయన్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 88,
      "lines_telugu": [
        "అతిఘోరాఘములెల్లఁ జేసియును లక్ష్యంబింతయు న్లేక స",
        "న్మతి నే వేల్పులఁ గొల్వలే దెపుడు గానన్ నాపయి న్గోపసం",
        "యుతులైయుండిరి వేళ గాచి హరిముఖ్యుల్ గావునన్ నీపదా",
        "శ్రితు న న్నిప్పు డుపేక్ష సేయఁదగునా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 89,
      "lines_telugu": [
        "నీవే దిక్కని నమ్మినాఁడ పరుల న్నే వేడ నీవాఁడ నా",
        "కీవే దైవము తోడునీడ మఱి నీవే సర్వము న్జూడ నే",
        "లావేయున్నను గన్నవాఁడ నిను నేలాగైన నే వీడ నీ",
        "సేవాసక్తుఁడ నెట్లు బ్రోచెదొ ననున్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 90,
      "lines_telugu": [
        "మును నీ కెంతటిపాపియైనను గరంబున్ మ్రొక్కి ప్రార్ధించినం",
        "తనె నీ వతనికి న్వరంబు లిడి మోదం బొప్ప రమించినా",
        "వని భాషింతురు కల్లలో నిజములో యాసుద్దు లేనెంత చే",
        "రి నిను న్వేడిన నూరకుందు వహాహా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 91,
      "lines_telugu": [
        "క్షితిలో నేరికిఁ జెప్పరానియఘముల్ చింతింప కేఁ జేసితిన్",
        "గతి యిం కేమని వేడఁగా విబుధవర్గంబెంతయున్ సప్రమా",
        "ణతతో నాశ్రుతు లొప్పఁ జెప్పిరి భవన్నామస్మృతిన్ బోనిదు",
        "ష్కృతమిం కెందును లే దటంచు మిగులన్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 92,
      "lines_telugu": [
        "శరణన్నన్ గరుణింపవయి తిది సర్వా సర్వేశ న న్నింక సా",
        "దరతన్ బ్రోవకయున్న నీదుపతితోద్ధారక్రియారూఢస",
        "ద్బిరుదాంకస్థితి తోడు తారకమహాభిఖ్యార్థమున్ దోడు నీ",
        "స్థిరకారుణ్యము తోడు భక్తవరదా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 93,
      "lines_telugu": [
        "ఇతరోపాయములెల్లఁ గాంచి సుఖ మెందే లేక వర్జించి మా",
        "నితసారం బిదిగా గ్రహించి నిరతి న్నీపాదపద్మంబులే",
        "గతిగా నెంచి భజించి మించి వినతు ల్గావించి నీచెంతఁ జే",
        "రితి నీచిత్తము నాదుభాగ్య మటుపై శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 94,
      "lines_telugu": [
        "పతితానీకముఁ బ్రోతునంచు బిరుదొప్పంబూనియున్నావు సు",
        "స్థితి మీఱ న్మును నీవు న న్నొకనివాసిన్ బ్రోవకున్నన్ ర్వదు",
        "న్నతికిన్ లోపమువచ్చుఁగాన నది యూనంబొందకుండంగ నం",
        "చితలీల న్నను నేలుకొమ్ము కరుణన్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 95,
      "lines_telugu": [
        "చేతోవృత్తి భవత్పదాబ్జయుగమున్ జింతింపుచు న్నీకథా",
        "జాతంబు ల్వినుచుం ద్వదీయవిలసచ్చారిత్రము ల్పాడుచున్",
        "బ్రీతిన్ నే నిమిశంబుగాఁ గడపెదం బెక్కేండ్లు లీలాగతిన్",
        "శీతాద్రీంద్రసుతామనోహరదారా శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "శార్దూలవిక్రీడితము"
    },
    {
      "id": 96,
      "lines_telugu": [
        "నినుఁ బూజింతునటన్న సర్వమును ము న్నేతావకాయత్తమై",
        "తనరె న్ని న్వినుతింతునన్నను భవద్భూరిప్రభావం బెఱుం",
        "గను నిన్ ధ్యాన మొర్తునన్నను నిరాకారుండవ ల్లాటఁ గూ",
        "ర్మి నమస్కార మొనర్తు నీ కొకటి నే శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 97,
      "lines_telugu": [
        "లలి నీకుం బ్రియగంధమాల్యవసనాలంకారమృష్టాన్నముల్",
        "వెలయ న్మన్మథదావాభస్మవిలసద్వేధఃకపాలాభ్రకుం",
        "డలి రాజేంద్ర హలాహలంబులటఁ జూడ న్వాని నేఁ గూర్చి రం",
        "జిల నీపూజ లొనర్ప నా కలవియే శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 98,
      "lines_telugu": [
        "చతురస్యాదులు యుక్తి నేరకకదా సర్వీశ నీసుప్రస",
        "న్నత గన్నట్టితఱిన్ బృధక్పృథగనూనన్వేష్టము ల్వేడరే",
        "నతమాత్రం బగుయుక్తి గంటి భవదీయాంఘ్రిద్వయీభక్తి సు",
        "స్థితిగా వేడిన సర్వలాభ మనుచున్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 99,
      "lines_telugu": [
        "కుతుకం బొప్పగ నాంధ్రదేశమునఁ దద్గోదావరీతీరసంస్థిత",
        "మౌ రాజమహేంద్రరమ్యపురికిన్ జెల్వొప్పఁగా యోజన",
        "ద్వితయక్షోణి వసించు పల్వలపురీదివ్యస్థలిన్ భక్తవాం",
        "ధతముల్ దీర్ప శుభాకృతి న్వెలసితో శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 100,
      "lines_telugu": [
        "శిన యుష్మత్కరుణాకటాక్షకలితశ్రీమత్ప్రసాదాప్తస",
        "త్కవితావైభవజాత మీశతక మేధన్యుండు తా వ్రాసినం",
        "జెవులార న్వినినన్ బఠించినను వాసిన్ గోరికల్ గాంచి మిం",
        "చి విముక్తిన్ గనువాఁడు నీస్థిరకృపన్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    },
    {
      "id": 101,
      "lines_telugu": [
        "తతకీర్తిస్తుత కూచిమంచివిలసద్వంశాభిజాతుండు శో",
        "భితశీలుండను సోమసుందరవరాభిఖ్యుండ నీపేర నీ",
        "శతకం బే రచియించి పూసరముగా సద్భక్తి నీకున్ సమ",
        "ర్పితము న్జేసితి దీని గైకొను దయన్ శ్రీకొప్పులింగేశ్వరా."
      ],
      "makutam_telugu": "శ్రీకొప్పులింగేశ్వరా.",
      "chandassu": "మత్తేభవిక్రీడితము"
    }
  ]
}
