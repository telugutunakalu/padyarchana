{
  "shatakam_title_telugu": "శ్రీ ఆచంట రామేశ్వర శతకము",
  "author_telugu": "మేకా బాపన్న",
  "author_year": 1850,
  "other_works_telugu": "మదనగోపాల శతకము (1863)",
  "makutam_telugu": "భూతలోకేశ! ఆచంట పుర నివేశ! భావ భవనాశ! రామేశ! పార్వతీశ!",
  "poems": [
    {
      "id": 53,
      "chandassu_telugu": "సీసము + గీతము",
      "lines_telugu": [
        " మీరి కాల్నడ దప్పి పారు గొజ్జంగి పూ",
        "నీటి కాలువ లెట్లు దాటెదమ్మ",
        "పచ్చ కప్రపనంటి పచ్చిక ప్రపుటస",
        "లెటుల కాలూని నీ వేగెదమ్మ",
        "జోరున తేనెల సోనల జడి జిను",
        "నెలమావి గమినెట్లు నిలిచెదమ్మ",
        "కమ్మ దెమ్మెర దోడుగా నున్న వెన్నెల",
        "చిచ్చులో నీ వెటు జొచ్చెదమ్మ",
        " యనుచు నాళీజనంబు నీకై విరాళి",
        "బాళి మీరగ కాళిని బలుకు నౌర!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 54,
      "chandassu_telugu": "సీసము + గీతము",
      "lines_telugu": [
        " వగగుల్కు తళ్కుల వజ్రాల బేసరి",
        "కళజెందు గుజరాతి ఖత్తి నత్తు",
        "తళతళల్ చెక్కు టద్దము మీద నటియింప",
        "నీలాల బావిలీల్ నిగ్గులడర",
        "మొగము జాబిల్లికి నగవుటన్నువ చెన్ను",
        "వెన్నెల లీనంగ నెన్నడుమను",
        "మిన్నుకు మొగులన మింకు నీలంపు రా",
        "మొలనూలు మొల మిలమిల జెలంగ",
        " జిల్క తేజీ వజీరు రా సిరి యనంగ",
        "నున్న యుమ గూడి యున్న నిన్నెన్న దరమె?",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 55,
      "chandassu_telugu": "సీసము + గీతము",
      "lines_telugu": [
        " తావి గుబుల్ కొను గోవ జవ్వాది వా",
        "సన రవల్ మేనను జాదు కొనగ",
        "నీరెండ పై బర్వ నిక్కు జక్కువలన",
        "రంగు చెంగావి జెలంగు రవిక",
        "కప్పున గుత్తంపు గబ్బి గుబ్బ లెసంగ",
        "బిత్తరంపు పిసాళి బెళ్కు చూపు",
        "తళ్కుల దమ్మి మొత్తము గ్రుమ్మరింపంగ",
        "తొగవిందు రాచరా జగతి మీద",
        " వెలయ గూర్చుండి మణివీణ వ్రేళ్ళ మీటు",
        "నుమ గనుంగొని యానంద మొందు దౌర!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 56,
      "chandassu_telugu": "సీసము + గీతము",
      "lines_telugu": [
        " జేజేల రారాల సీ యను వేనలి",
        "మించుల జిగి నదలించు మేను",
        "కవకవ జక్కవ కవనవ్వు చన్గవ",
        "కలదు లేదను నౌను కౌను వెలయ",
        "నూడిగపుం జేడె లాడాడ దోడరా",
        "వలుమల చూలుతో గలసి వలపు",
        "పుప్పొడి తిప్పల పొగడల నీడల",
        "మావుల తావుల మల్లె పొదల",
        " జాజి పందిళ్ళ కిసిమిసి చప్పరముల",
        "వన్నె గ్రుమ్మరు నీ హొయ లెన్నదరమే?",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 57,
      "chandassu_telugu": "సీసము + గీతము",
      "lines_telugu": [
        " వీణె కస్తూరి బొట్టు విన్నాణముగ దిద్ది",
        "వలపుల గోవ జవ్వాది మేన",
        "నలది మేలి బనార సపరంజి కమ్ముల",
        "ఖండువా వల్లెవాటుగ నొనర్చి",
        "బర్మా బుటేదారు పాగపై మగరాల",
        "నిగరాల సరిఫేషు నీటు గుల్క",
        "షాన్ కలాబతుతీవ సఖాతులాలుపా",
        "పోసులు పదముల పూని మ్రోల",
        " సల మణిగ్రీవ నలకుబేరులు చెలంగి",
        "కొల్వగ వయ్యాలి వెడలితౌ గొనబు మీర!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 58,
      "chandassu_telugu": "సీసము + గీతము",
      "lines_telugu": [
        " రాజంపు ముత్తెంపు రవడాల తెలిడాలు",
        "వెలివలిపము కొక్క తెలివి యొసగ",
        "మొగ మరవంపు కెమ్మోవి కెంపుకు పెంపు",
        "సవరింపు మెడ బన్న సరుల సిరుల",
        "నంద మందెడు కురువిందంపు బాదామి",
        "దగు కుందనపు జిగి జిగిని గుల్క",
        "శాతమాన్యవ శిలా శకలమే చకచక",
        "చ్చకలూను మేనెల్లి జమున నీన",
        " కాలి గళపాళి హాళి విరాళి దాళి",
        "తాళి ముడిగొల్పు నీబాళి దరమే పొగడ?",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 59,
      "chandassu_telugu": "సీసము + గీతము",
      "lines_telugu": [
        " రాణ రంజిల్లు నపరంజి కీల్ బొమ్మల",
        "పదము లొయ్యన నొత్త పంజరముల",
        "పంచాస్త్ర శాస్త్రముల్ పలుకంగ చిల్కలు",
        "పవడపు కోళ్ళు హొంబట్టు పరుపు",
        "పందిరి మంచముపై జేరి గౌరితో",
        "తారుమారుల మోవి మారుపులను",
        "తడబడు మడుపుల తమి నొడబడికల",
        "సారె గిల్గింత గుజాగుజలను",
        " సుద్దులను ముద్దులను నద్ది ప్రొద్దు పుచ్చు",
        "జాణతనమెన్న వేనోళ్ళు జాలవన్న!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 60,
      "chandassu_telugu": "సీసము + గీతము",
      "lines_telugu": [
        " కుళితంపు కెంపుల గుల్కెడు రాగిడీ",
        "రవ నీరు జిల్కు మెరంగు పసరు",
        "పసగ్రక్కు పక్కిరా పచ్చల బిందీలు",
        "జిగిబెళ్కు లెసగి జేజేల రాచ",
        "సింగాణి చందంబు జెంద నొడ్డాణంపు",
        "నిద్దా కడాని డాల్ నిగ్గు జగ్గు",
        "క్రొమ్మించు మించుల గొనబారు చేర్చుక్క",
        "ముత్యాల వడగళ్ళు మురువు చూప",
        " తురుము మబ్బుగ తొల్కరి సిరి దనర్చు",
        "మంచుమల చూలి సామేన నుంచి తౌరా!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 61,
      "chandassu_telugu": "సీసము + గీతము",
      "lines_telugu": [
        " పెంపురు వారంపు కెంపురారవజవ",
        "హవణింపు జాళువా బవిర లొరయ",
        "మొల్క నిద్దానిగ్గు ముత్తెంపు పేరులు",
        "వలుగుల్కు గబ్బి గుబ్బల చెలంగ",
        "ముదురు నెల సవురు కెదురగు నుదురున",
        "చొక్కమౌ చేర్చుక్క సొగసు గల్గ",
        "వెరవెరకు చికిలి మ్మొరుగుల శిరిచూలి",
        "చిక్కటారి మిటారి చెన్ను మీరి",
        " పెండ్లి తరి గౌరి నీ యోర పేర్మిమీర",
        "నణకు తలనున్న సొబగెన్న నలవటన్న!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 62,
      "chandassu_telugu": "సీసము + గీతము",
      "lines_telugu": [
        " వెడవింటి దొరదాడి వెడలంగ నూహించి",
        "పూల కుంకుమమున బూజ సేయ",
        "దరుచికిలీతేజు తరుల తర్వారన",
        "చీని కలాబతు జిల్గు వన్నె",
        "పస నొసంగెడు కుసుంబా చీర కటిగట్టి",
        "గంబురాజభరా గంద మలది",
        "సొంపగు కెంపులు సొమ్ములు మైబూని",
        "మగరాకళా సిక మాళిగందు",
        " నగజ సర్వ సుపర్వాంగనలు భజింప",
        "ప్రౌఢి జెల్వోందు నీ వామ భాగమందు!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 63,
      "chandassu_telugu": "సీసము + గీతము",
      "lines_telugu": [
        " మేల్మి జరీ బుటా మిసమిస మొగ్గల",
        "రహిమించు పై ఠాణి రవిక పిక్క",
        "టిలి వలిగుల్కు గుబ్బల చకచ్చకలుబ్బ",
        "బహరీగుజా జరీ పట్టే లడరు",
        "సన్నపావడ మించు సరిమించు సరిగంచు",
        "చీరపై మిసిమి డాల్ సౌరుదేర!",
        "బిందీలు రాగిడి బేసరి బావిలీ",
        "లాదిగాగల నగ లందమొంద",
        " వేల్పుటింతులు సీవిరుల్ వీవ నీవు",
        "ముచ్చటింతువు సనకాది మునులతోడ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 64,
      "chandassu_telugu": "సీసము + గీతము",
      "lines_telugu": [
        " మా రమణీమణి మణి దర్పణముజూప",
        "వారాహి యడపంబు వన్నెదాల్ప,",
        "కౌమారి యపరంజి కాళంజి పూనంగ,",
        "భారతీసతి విన్నపం బొనర్ప,",
        "పౌలోమి తగటాకు బాగా లొసంగ న",
        "చ్చర పిండు వీవ సీ విరులు వరలు",
        "నుంగరపుంగుర్లెసంగు వాగురుల హొ",
        "రంగున నొసల దురంగలింప",
        "గీ వెలయు గిరికన్యతో గూడి వెండి కొండ",
        "చరుల గ్రుమ్మరు నీ సౌరు సన్నుతింతు!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 65,
      "chandassu_telugu": "సీసము + గీతము",
      "lines_telugu": [
        " గుర వేశ్రితామర తరవేథరాత్మజా",
        "తోషితాయ భుజంగ భూషితాయ",
        "శూలినే ఫాల దృక్కీలినే గుణసింధ",
        "వేనకద్రుచి జిత లోకబాంధ",
        "వేనమ్ర విష్ణవే వినమిత జిష్ణవే",
        "కమలారి ధారిణే కలుషహారి",
        "ణే గో తురంగాయ నిర్మలాంగాయ న",
        "మస్తే యటంచు నా మది భజింతు",
        " కటి నికట ఘటిత వికట కరటి చర్మ",
        "పటల పటపట నీల రుక్పట వికాస!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 66,
      "chandassu_telugu": "సీసము + గీతము",
      "lines_telugu": [
        " తెరగంటి తెగ పొలదిండి పిండును కడ",
        "లి దరువ బొడము గడిది విసంబు",
        "మెసవి లోకములకు మేలొనర్చితి వను",
        "నుడియు పారుని చిన్ని బుడుత కసువు",
        "లొసగితి వనుసుద్ది వెస నాలకించె నే",
        "మదినమ్మి నిన్ను వేడ దయ జాలి",
        "నున్న నన్నన్న ని న్మానగజాలను",
        "హేతి నిర్భిన్న కుంభీంద్ర విద్వ",
        " షద్వపుఃపాత నోచ్చ లక్ష్మా విభుగ్న",
        "కుంభి కుంభీనసాచల కూర్మ కేశ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 67,
      "chandassu_telugu": "సీసము + గీతము",
      "lines_telugu": [
        " తిగ ప్రోళ్ళు గొట్టిన దిట్టవు మిత్తి గొం",
        "గవు వెనకయ్య జియ్యవు వణంకు",
        "మెట్ట కూతురు చెట్ట బట్టిన సామివి",
        "బూచుల గమినేలు ప్రోడవంచు",
        "మ్రొక్కి నే మది నెంచి మోడ్పుగే లౌదల",
        "గదియింప నను దయ గనవదేర?",
        "అక్షీణ దాక్షిణ్య లక్షణ లక్షిత",
        "కరుణాకటాక్ష వీక్షాళి సంధు",
        " క్షిత సులక్ష్యక్షమాక్షౌమ క్షేత్ర పత్ర",
        "దంతిముఖ పూర్ణ భక్త కదంబ కాశ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 68,
      "chandassu_telugu": "సీసము + గీతము",
      "lines_telugu": [
        " శివ! భవ! శ్రీకంఠ! శితికంఠ! స్మరహర!",
        "పురహర! పన్నగభూషణా ప్ర",
        "పన్నపోషణ శీత భాను బృహద్భాను",
        "భానునేత్ర! సితాభ్ర పాండుగాత్ర!",
        "పాహిమా మంచు నే బలవరించిన నాల",
        "కించవు నా మొర గిరిజ కైన",
        "జాలి పుట్టగ దెల్ప జాలవో నతశత",
        "మఖముఖ సురవర మౌళి పాళి",
        " తాన సంతాన మాలికా లీన రీణ",
        "ప్రసవరవ ధారణీ థౌత పాదదేశ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 69,
      "chandassu_telugu": "సీసము + గీతము",
      "lines_telugu": [
        " గతి నీ వటంటి, నన్ గావంగ నీ కంటె",
        "గతి యెందు నొండు నే గాననంటి,",
        "నావంటి దీనులౌ నరుల నేలితివంట,",
        "నేర్పులు నేనేమి నేరనంటి,",
        "తొంటి నీ లీలలు వింటి ముక్కంటి నన్",
        "వంటి వీడగ జూడ వల్వదంటి,",
        "ప్రళయ వేళాధ్వన ద్భయదాభ్రకాళిమ",
        "కాయకరాళాంధకాసుర హన",
        " నప్రమత్తేంద్ర శుచి యమ నైరృతాబ్థి",
        "నాథ వృషదశ్వ యక్షరా ణ్ణగనివేశ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 70,
      "chandassu_telugu": "సీసము + గీతము",
      "lines_telugu": [
        " తొగరేని నిగ నిగనగు నగు మొగముల",
        "మగువల మగరాల నగల తగటు",
        "వగగుల్కు జిల్గు దువ్వల్వల జగజంపు",
        "వెడవెడ నడల తత్తడుల వేడ",
        "లేదుగా యెదనీదు పాదముల్ కుదురు కొ",
        "ల్పుమటన్న నోహోహో పొసహ నింత",
        "మాత్రమైనను జేయ మదిదల్ప రాదకో",
        "శారీర రుచి జిత శారదాబ్జ",
        " హార హీర సురాహార పూరగంధ",
        "సార ఘనసార హిమజలాసార కాశ",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 71,
      "chandassu_telugu": "సీసము + గీతము",
      "lines_telugu": [
        " ఎగదిగ కన్నులు, నేనుగుతోల్వల్వ,",
        "కాడిల్లు, బూడిద గంద, మెద్దు",
        "జుల్మతీతత్తడి, చెల్మి బూచులతోడ,",
        "బొల్లి నెమ్మేను సంధిల్ల నిట్టి",
        "విభవ మొప్పెడి నిన్ను వేదురువట్టి కొల్వగ",
        "ల్వగ బూను నన్ననవలెను గాక",
        "నిన్నన పనియేమున్నది? శాబాసు!",
        "సాయం సమారంభ చటుల నటన",
        " భ్రమదదభ్ర జటాచ్చటా బహుళ భంగ",
        "స్వర్థునీ ధ్వని ముఖారితాశావకాశ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 72,
      "chandassu_telugu": "సీసము + గీతము",
      "lines_telugu": [
        " పుట్టింప రక్షింప బొలియింప నబ్జ సం",
        "భవుడవై, శ్రీరమా ధవుడవై, భ",
        "వుడవయి యున్నాడ వొక్కడ వరయంగ,",
        "నాద్యంత శూన్యుండ వజుడ వాద్యు",
        "వటంచు దెలియ శుకాగస్త్య శౌనక",
        "దూర్వాస కౌశికాదులకు గాక",
        "వశమే యస్మాదృశ కృశమనీషుల కెన్న?",
        "పటహ భూరి ధ్వని స్ఫాయ దుత్క",
        " టార్భటీ ఘోర కహకహ కాట్టహాస",
        "ఘోర నిర్భిన్న బ్రహ్మాండ కుహర దేశ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 73,
      "chandassu_telugu": "సీసము + గీతము",
      "lines_telugu": [
        " మునుప జేజేలలో మంచి దేవరవంచు",
        "ముదురు చదువు తుదల్ మొరసె ననుచు",
        "పెద్దల సుద్దులు తద్దియ బాటించి",
        "సేవింప వంచన చేసి నన్ను",
        "గనవయ్యయో యింత కఠినంబు బూనుట",
        "కేది గతంబొ నే నెరుగ నలిక",
        "దృగ్విష్వగుచ్చల ద్వీతిహోత్ర స్ఫాయ",
        "దుత్కట విస్ఫులింగోగ్ర హేతి",
        " చక్రద్వీప వపుః పుష్ప చాప భూతి",
        "ధామ దిగ్మూఢ భాస్వ దుద్యద్దినేశ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 74,
      "chandassu_telugu": "సీసము + గీతము",
      "lines_telugu": [
        " రక్షింపవే నన్ను రాజరాజ వయస్య",
        "శశిథర త్ర్యక్ష పంచాస్య యనగ",
        "పోషింపవే నన్ను భుజగేంద్ర కంకణ",
        "ఫాలదృగ్జిత పంచబాణ యనగ",
        "పాలింపవే నన్ను పార్వతీ ప్రియధామ",
        "చూడామణీకృత సోమయనగ",
        "కరుణింపవే నన్ను కమలాప్త శశినేత్ర",
        "భవ మహార్ణవ యాన పాత్రయనగ",
        " విషము దిన్నట్లు పలుకవు వినవు మనవి",
        "స్థాణునామము నిజమయ్యె స్వామి నీకు!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 75,
      "chandassu_telugu": "సీసము + గీతము",
      "lines_telugu": [
        " తత రత్న కాంచనాంచిత సౌథములకంటె",
        "విహితమా ప్రేతభూ విహరణంబు?",
        "మంజుల మణిమయ మంజీరములకంటె",
        "చిత్రమా భుజగ మంజీర చయము?",
        "మువ్వంపు మేల్ జరీ దువ్వల్వకంటెను",
        "మృదులమా మువ్వన్నె మెకముతోలు",
        "నలువైన నడల జెన్నారు వార్వముకంటె",
        "గౌరవమా వెలి గబ్బి గిబ్బ?",
        " భక్తు లడిగిన లేదను పనికి వల్ల",
        "జేసికొనబూని యీవేస మేసితౌర!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 76,
      "chandassu_telugu": "సీసము + గీతము",
      "lines_telugu": [
        " పల్లకి లందలాల్ బాబాలు నడుగంగ",
        "నెరుగనే నీ వెద్దు నెక్కుచుంట",
        "చీని చీనాంబరాల్ జిల్గు శాల్వల గోర",
        "చూడనే మొలతోలు చుట్టుచుంట",
        "మురుగులు సరిపెణాల్ మురిడీలు యాచింప",
        "కాననే పాముల బూనుచుంట",
        "భక్ష్యముల్ భీజ్యముల్ పానీయముల్ వేడ",
        "వినియుండనే నీవు విసము దినుట",
        " వెఱ్ఱినే నిన్నెరింగియు విత్త మడుగ",
        "చాలు నీ భక్తి స్థిరముగ సంఘటింపు",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 77,
      "chandassu_telugu": "సీసము + గీతము",
      "lines_telugu": [
        " మణిగణ విభ్రాజమాన కూటుడు మామ,",
        "కాంచనా హార్యంబు కార్ముకంబు,",
        "రాజతాద్రియే గీము, రాజరాజు సఖుండు,",
        "నన్నపూర్ణ ప్రియ యమృత వాపి",
        "దీర్ఘిక యుపవని దేవతాగమ వాటి,",
        "కామథేనువు దొడ్డి గల్గు గడ్డి,",
        "యైన లోభితనాన నవి వాడుకకు దేక",
        "బువ్వ బిచ్చాలును పొట్టనింపి",
        " కాల మీరీతి కష్టాన గడుపుచున్న",
        "నిన్ను జేరిన నా వెఱ్ఱి నెన్నవేల?",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 78,
      "chandassu_telugu": "సీసము + గీతము",
      "lines_telugu": [
        " శ్రీశైల పతితోడ జెప్పునేమో యని",
        "వెల్తికైనను నీవు వెరవవైతి!",
        "భీమేశ్వరుని తోడ బ్రేలునేమో యని",
        "నాడికకైనను నోడవైతి!",
        "అవిముక్త పతితోడ నాడునేమో యని",
        "కొదువకైనను నీవు నదలవైతి!",
        "గోకర్ణు నాధుతో గొణుగునేమో యని",
        "సడికైన నీవేమి జడియవైతి!",
        " వహహ! ఏమైనగాని నీ వరసి నన్ను",
        "సాకలేవైతివని నిన్ను చాటువాడ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 79,
      "chandassu_telugu": "సీసము + గీతము",
      "lines_telugu": [
        " నిన్ను సేవింపక మున్ను నరుండన్న",
        "మంశుకమారామ మాలయంబు",
        "నామయా భావమౌ నంగంబు గలిగియు",
        "నన్యమెరుగక యహర్నిశంబు",
        "సేవించి భిక్షుడై చీర గట్టగలేక",
        "కాటిక్రేవల వెఱ్ఱిగా జరించి",
        "గుట్టమెట్టలవెంట గూడి మేనరవెల్ల",
        "దనమొంది దలయేరు దనరుచుండ",
        " తుదిని నినుగొల్వ దొరకొను పదవిది గద!",
        "బళిర నీ భక్త సముదాయ భాగ్య మహిమ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 80,
      "chandassu_telugu": "సీసము + గీతము",
      "lines_telugu": [
        " కూరిమి మీరంగ కూతు నాలిగ జేసె",
        "కొడుకును రథ చోదకునిగ జేసె",
        "మామ నమ్ముల పొదిగ ముదమున జేసె",
        "దారను రథముగా దనర జేసె",
        "బావనన్నను తేరి బండ్లుగా నొనరించె",
        "తాను శిలీముఖతను వహించె",
        "నట్టి మిత్రుని పుత్రు నభినవాకారు నీ",
        "కంటి మంటలచేత గాల్చినట్టి",
        " కఠిన పాకివి దయజూడ గలవె నన్ను,",
        "గలయ గతిలేక నిన్ గొల్వ వలసెగాక!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 81,
      "chandassu_telugu": "సీసము + గీతము",
      "lines_telugu": [
        " పుణ్య జనాత్యయ స్ఫూర్తి వీ వంతివా",
        "పుణ్య జనాత్యస్ఫూర్తి వీవు!",
        "బ్రహ్మ హత్యక్రియా పరుడ వీవంతివా",
        "బ్రహ్మ హత్యక్రియా పరుడవీవు!",
        "పరదార సంగతి ప్రబలుడ వంటివా",
        "పరదార సంగతి ప్రబలుడీవు!",
        "మఘ వినాశక్రియా మతివి నీవంటివా",
        "మఘ వినాశక్రియా మతివి నీవు!",
        "గీ అరయ స్వామీవసేవకో యనెడు సూక్తి",
        "గలుగనే నన్ను దాసుని గాగ నేలు!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 82,
      "chandassu_telugu": "సీసము + గీతము",
      "lines_telugu": [
        " \"శివ! శివ\" యని నిన్ను జింతన చేసిన",
        "పాప సంఘంబుల పాపవేల?",
        "\"హర! హర\" యని నిన్ను నార్తి భజించిన",
        "తాపత్రయంబుల మాపవేల?",
        "\"భవ! భవ\" యని నిన్ను బ్రస్తుతి చేసిన",
        "కలుష సంఘంబుల గాల్పవేల?",
        "\"మృఢ! మృఢ\" యని నిన్ను మ్రొక్కి సేవించిన",
        "దుఃఖ సంతతులను దునుమవేల?",
        " కలిమి దయచేయుటకు నీకు కష్టమైన",
        "నింతమాత్రము చేయ నీ కేమి కొరత?",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 83,
      "chandassu_telugu": "సీసము + గీతము",
      "lines_telugu": [
        " మోహ వశంబున ముని దారలనుగూడ",
        "దారుకా వనముకు దారినావొ?",
        "భక్తి భావము మది బరికింపగా గోరి",
        "కరమర్థి భల్లాణు గదిసినావొ?",
        "చతురత నెరుకల సానివై గట్టు రా",
        "పట్టికా వలిమల మెట్టినావొ?",
        "వర గర్వ వృక సుర వైరి కేల్గవ తల",
        "పై పెట్ట గమకింప బారినావొ?",
        " గాని రజతాద్రి నున్నను గానరావె?",
        "భో! మహదేవ! దేవ! శంభో! యటన్న,",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 84,
      "chandassu_telugu": "సీసము + గీతము",
      "lines_telugu": [
        " ఏ నీ పదాంబుజం బింద్రాది సురశిరో",
        "రాజిత రత్న నీరాజితంబు!",
        "ఏ నీ స్ఫురన్నామ మినజఘోరాకార",
        "దారుణ కింకరోత్సారణంబు",
        "ఏ నీ పరాక్రమం బిభ దానవోత్తాల",
        "భయదాపఘనవన పావకంబు!",
        "ఏ నీ దయాలోక మిందిరా సుందరీ",
        "సుందరేందిందిరా లిందకంబు!",
        " అట్టి నీ యందు నా మన మనవరతము",
        "మరులుకొన జేసి బ్రోవవే! మదన హరణ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 85,
      "chandassu_telugu": "సీసము + గీతము",
      "lines_telugu": [
        " ఆమ్నాయములు మహదాదులు మాతృకల్",
        "సనకాది మౌనులు సన్నుతింప,",
        "మందార వనిక్రేవ మహితామృతాపగా",
        "ప్రాంత మాలూర వనాంతరమున",
        "దినకరాబ్జానల దీప్తి తిరస్కార",
        "రుచిర రత్న చిరత్న రచిత సౌధ",
        "తల ఘనకాంతి చింతారత్న కోత్సేధ",
        "పీఠిపై నుమగూడి పేర్మిమీర",
        " నిశ్చలానంద నిర్భర నిత్యభూతి",
        "వెలుగు నీవేడ నా మొర వినుటలేడ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 86,
      "chandassu_telugu": "సీసము + గీతము",
      "lines_telugu": [
        " వనజ నయన హిత వసు మునిజన నుత!",
        "భుజగ కటక శివ రజత శిఖరి",
        "నిలయ! థనద సఖ! లలిత తనురుచి వి",
        "జిత దరదరకర వితత చరిత!",
        "నిగమ హయ హర ఫణిగుణ వృష గమన!",
        "కమలహిత శిశిర కరక నయన!",
        "విమత గజ దనుజ విదళన చణ హిమ",
        "కర ధర! నగధర శరసుశరణ!",
        " సతత హిమగిరి శిఖర కలిత విహరణ",
        "వటవిటపి నికట నిలయ! వరద! గిరిశ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 87,
      "chandassu_telugu": "సీసము + గీతము",
      "lines_telugu": [
        " గణపతి సేనాని కాలభైరవ వీర",
        "భద్రులు నల్వురు భద్ర యశులు",
        "సుతులు నీ కై దవ సుతునిగా గాచి ర",
        "క్షింపు మంచును నిరీక్షించియుండ",
        "గణపతిత్వము, దేవగణపతిత్వము, కాశి",
        "కాపతిత్వము, సర్వ గణపతిత్వ",
        "మొనర నిచ్చి యాపేక్ష గనవైతి వహహ నా",
        "దీనత్వ మగజకు దెలుపుమయ్య!",
        " పెద్ద కొడుకులపై ప్రీతి పెద్ద తండ్రి",
        "కన్న సామెత నిజమాయె నెన్నిచూడ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 88,
      "chandassu_telugu": "సీసము + గీతము",
      "lines_telugu": [
        " పాతక త్రాత జీమూత వాతూలంబు,",
        "దారుద్ర్య దవ వహ్ని వారిదంబు,",
        "తీవ్ర దుస్సహ దుఃఖ తిమిర ప్రభావంబు,",
        "భవ మోహ సాగర బాడబంబు,",
        "భక్త కామిత ఫల పారిజాత నగంబు,",
        "యోగి సంతాన భాగ్యోదయంబు,",
        "కాల కింకర గర్వ కరి మృగరాజంబు,",
        "సేవకజన మీన జీవనం బ",
        " నంగ దనరారు నీ పాద నలిన యుగళ",
        "మస్మదీయ హృదంభోజ మందు నిలుపు!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 89,
      "chandassu_telugu": "సీసము + గీతము",
      "lines_telugu": [
        " అవ్యక్తు, నచలు, ననంతు, ననామయు,",
        "నక్షయు, నవికారు, నద్వితీయు,",
        "నజు, నప్రమేయు, ననాదినిథను, నాఢ్యు,",
        "నజితు, నతీంద్రియు, ననఘు, నమలు,",
        "నక్షయు, నాదిమధ్యాంతశూన్యు, నసంగు,",
        "నకలంకు, ననుపము, నజరు, నాద్యు,",
        "నమర ధనాకారు, నాగమసంవేద్యు,",
        "నఖిల కారణు, మృడు, నాదిదేవు,",
        " నిన్ను భజియించి, బుధులు నిర్ణిద్ర భక్తి",
        "పొందుచుందురు కైవల్య భూరి సుఖము!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 90,
      "chandassu_telugu": "సీసము + గీతము",
      "lines_telugu": [
        " నిర్గుణు, నిరవద్యు, నిగమాంత సంవేద్యు,",
        "నీరజాక్ష ప్రియు, నిరుపమాను,",
        "నీరధి తూణీరు, నిర్జితాసురవీరు,",
        "నిత్యు, నిరంజను, నిష్కలంకు,",
        "నిష్కలు, నిష్కులు, నిర్వికల్పు, నిరీహు,",
        "నిష్కాము, నిశ్చలు, నిర్వికారు,",
        "నిర్జర సంసేవ్యు, నిర్ణిద్ర మహిమాఢ్యు,",
        "నీరజభవ నుతు, నిఖిల భావ్యు,",
        " నిన్ను గొల్వంగ నేరని నీచమతులు,",
        "అవ్యయానంద పదమున నలరగలరె?",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 91,
      "chandassu_telugu": "సీసము + గీతము",
      "lines_telugu": [
        " సకల పాపౌఘ నాశకమైన భవదీయ",
        "నామ స్మరణ కీర్తనమ్ము వలన",
        "విముఖులై కామ్య కర్మము లాచరించుచు",
        "నష్టమనీషల దుష్టకార్య",
        "రూఢి కర్మ గుణానురూప దేహము దాల్చి",
        "పుత్ర మిత్ర కళత్ర భోగ విషయ",
        "దుఃఖ దుస్సహ పీడ దురపిల్లి కామాగ్ని",
        "తంతప్యమానులై ధర జరించు",
        " మానవులు నీ పదాంబుజ ధ్యాన గరిమ",
        "నప్రతర్క్యాపవర్గము నందగలరె?",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 92,
      "chandassu_telugu": "సీసము + గీతము",
      "lines_telugu": [
        " నీ మాన్య తత్వార్థ నిశ్చిత బోథ క",
        "ధా సుధాబ్ధిని నరుల్ దగిలి గ్రుంక",
        "కధిగత వ్యర్ధ పయత్నులై కాయ మా",
        "యాసంబు జెందంగ నఖిల దిశల",
        "గల తీర్థముల నెల్ల గలయ నాడిన యంత",
        "తామస కామ సంధాన దుర్వి",
        "కార మానస భార కలుషంబు వోవునే",
        "బహిరంగ పంకంబు పాయుగాని",
        " నిరుప మాత్మాను సంధాన నిత్య నిర్వి",
        "కార విజ్ఞానమున కంటె గలదె పరము?",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 93,
      "chandassu_telugu": "సీసము + గీతము",
      "lines_telugu": [
        " ఆర్త రక్షణ కళా ఖ్యాత దైవములలో",
        "నధికుండు నీ కంటె నరయ లేడు!",
        "బహుళ విపద్దశా భావితాత్మకులలో",
        "నాకంటె నధికుడౌ నరుడు లేడు!",
        "అథికుల మిర్వుర మరయ పోషక పోష్య",
        "భావంబు గలదు సంబంధ మెన్న,",
        "గాన నన్ రక్షింప గడవని విధి నీకు!",
        "విథి నాకు నిన్ జేరి విడువకుంట!",
        " ధర్మ మిది నాకు నీకును తప్పబోకు",
        "మెంచి డెందంబులోన నూహించుమయ్య",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 94,
      "chandassu_telugu": "సీసము + గీతము",
      "lines_telugu": [
        " కమలనాభుడు మృదంగంబు మ్రోయింపంగ,",
        "చతురాననుడు తాళ గతుల నెరప,",
        "వాణి విపంచికా వాదనం బొనరింప,",
        "వేల్పురే డరిమురి వేణు వూద,",
        "మునివరుల్ కాహళుల్ ముదమార వాయింప,",
        "సంగీత మిందిరా సతి నెఱపగ,",
        "జేజేలు నటనంబు చెలగి యాలోకింప,",
        "విధ్యాధరాదులు వినుతి సేయ,",
        " తకట థిక్కిట జ్ఝణుతంచు దాండవమును",
        "సంధ్య వేళ నొనర్తువు సతతంబు!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 95,
      "chandassu_telugu": "సీసము + గీతము",
      "lines_telugu": [
        " జిహ్వ గల్గు ఫలంబు శివ! శర్వ! భవ! యని",
        "పలుమారు భక్తిని బల్కె నేని,",
        "చేతులున్న ఫలంబు శ్రీ మహాదేవ! నీ",
        "చరణ సపర్యలు సలిపెనేని,",
        "శిరము గల్గు ఫలంబు చిత్తజాంతక! నీకు",
        "ముదమార సతతంబు మ్రొక్కెనేని,",
        "వీనులున్న ఫలంబు విశ్వేశ! నీ నామ",
        "కీర్తనల్ రతి నాలకించెనేని,",
        " కానిచో జిహ్వ కర మస్తక శ్రుతులును",
        "వ్యర్ధములు గావె? వానికి వసుధ లోన!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 96,
      "chandassu_telugu": "సీసము + గీతము",
      "lines_telugu": [
        " ముందర పురుహూత ముఖ దేవ బృందముల్",
        "జయజయేతి ధ్వని సందడింప,",
        "దాపల వైకుంఠ థనాదు లాదట నిష్ఠ",
        "గోష్ఠి వినోదంబు కూర్మి నెరప,",
        "సనక సనందన చతురాన నాదులు",
        "వలపల శ్రుత్యుక్తి వాదుసేయ,",
        "కలహాశనుడు మ్రోల కలవల్లకీస్వన",
        "సంగతి సంగీత సరణి జరుప,",
        " కొండ రాచూలితో గూడి నిండు కొల్వు",
        "కూటముననుందు వౌరా హా! కూర్మిమీర!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 97,
      "chandassu_telugu": "సీసము + గీతము",
      "lines_telugu": [
        " తలనున్న మిన్నేటి తరగల చప్పుళ్ళు",
        "రహిమించు మర్దళ రవముగాగ,",
        "సీవిరుల్ వీచు జేజే వెలందుల మణి",
        "కంకణ ధ్వని తాళ గతులుగాగ,",
        "గౌరీ కరాంచిత కంజ గంధంబాను",
        "తేటితూటుము మ్రోత పాటగాగ,",
        "తెరగంటి బాసవాల్ దొరమీటు వల్లకీ",
        "కల నినాదం బుపాంగంబుగాగ,",
        " సలయగతి భృంగి నాత్యంబు సలుపువేళ,",
        "వింత దివిజులతో చిత్తగింతు వౌరా!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 98,
      "chandassu_telugu": "సీసము + గీతము",
      "lines_telugu": [
        " మస్తక లోచన మానసామయ మహా",
        "శూల మేహ జ్వరాభీల కాస",
        "యక్ష్మాశ్మరీ క్షయాద్యములైన రోగముల్",
        "మాన్ప వైద్యుడ వీవు మందు భూతి",
        "రౌరవంబును మహా రౌరవంబును మృత్యు",
        "జన్మ జరాదులన్ దున్ముదీవు!",
        "జీవుని బాయంగ జేయు వెజ్జవు! మందు",
        "భూతేశ శర్వ రక్షేతి యనెడు",
        " నుడువె యనుపానముగ నాకు నిడుము నీదు",
        "భక్తి స్థిరమున నద్రిజా ప్రాణనాథ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 99,
      "chandassu_telugu": "సీసము + గీతము",
      "lines_telugu": [
        " కోపమా! లేక నా పాపమా! యిదికాల",
        "లోపమా! నన్నిటు లొంగజేయ!",
        "అందమా! ఇది నీకు చందమా! నాభాగ్య",
        "మందమా! నను శ్రమ నొందజేయ!",
        "భారమా! యిది గ్రహచారమా! నే జేయు",
        "నేరమా! నను సవికారుజేయ!",
        "నీతమా యిది నిజాకూతమా! నిర్ఘృణా",
        "జాతమా! నను దైన్య భీతుజేయ",
        " ఏల! నన్నేల! జాగేల? వేలుపులను",
        "కరుణ గలవారు నీకంటే గలరె యొరులు?",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 100,
      "chandassu_telugu": "సీసము + గీతము",
      "lines_telugu": [
        " శంకర! నీ జటా జాల చంచద్ద్యుతి",
        "ప్రకట హరిద్ర పంకంబు గాగ,",
        "కైలాసవాస! నీ కంటి మంటల రంగు",
        "సొగసైన కుంకుమ చుక్క గాగ,",
        "కనకాద్రిచాప! నీకంఠ కాళిమకాంతి",
        "నెరపు కాటుక రేఖ నీటు గాగ,",
        "గోరాజ గమన! నీ కొమరొందు మైచాయ",
        "సిరిమించు వెలిపట్టు చీర గాగ,",
        " నలర గై జేసికొని గొల్చు నతివ లనగ,",
        "తెలివి జెన్నొందె నౌర! విదిశలు దిశలు!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 101,
      "chandassu_telugu": "సీసము + గీతము",
      "lines_telugu": [
        " కాంచనా హార్యంబు కార్ముకంబుగ జేసి,",
        "కుండలిరాజుచు గుణము జేసి,",
        "చంద్ర భాస్కరులను చక్రముల్ గా జేసి,",
        "రాజీవభవుని సారథిగ జేసి,",
        "అంబుజనాభుని నంబకంబుగ జేసి,",
        "రత్నగర్భను పటు రధము జేసి,",
        "ఆమ్నాయములను వాహనములుగా జేసి,",
        "తోయధీశుని యంపదొనగ జేసి,",
        " నీవు రథికుడవై పేర్మి నిగుడ మెరసి,",
        "త్రిపురముల గూల్చితౌ! నొక్క దెబ్బలోన!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 102,
      "chandassu_telugu": "సీసము + గీతము",
      "lines_telugu": [
        " సుర మహీరుహ గేహ! సుందరతర దేహ!",
        "పన్నగరాడ్భూష! భక్త పోష!",
        "శీతశైల విహార! సింధురాజ గభీర!",
        "పుంగవేశ తురంగ! మంగళాంగ!",
        "ముని జన వన చైత్ర! మోహలతాదాత్ర!",
        "వందారు గీర్వాణ వనధి తూణ!",
        "కాంచనాచల చాప! కమనీయతర రూప!",
        "విశ్వంభరాధార! వేదసార!",
        " దివ్య మునిజన సన్నుత! దేవదేవ!",
        "శ్రవణ మంగళతరనామ! సల్లలామ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 103,
      "chandassu_telugu": "సీసము + గీతము",
      "lines_telugu": [
        " జాలంధరాటోప శైలరాడ్దంభోళి!",
        "ద్విపయామినీ చర తిమిర హేళి!",
        "అంథకాసుర విగ్రహారణ్య దవకీలి!",
        "స్మరయశశ్చక్రాంగ జలదపాలి!",
        "పుర నిశాచర బల ముదిర ఘోర సమీర!",
        "కాలాపలేపద్రు ఘనకుఠార!",
        "దుంధుభితమ మిత్ర! దోషలతాదాత్ర!",
        "చటులాగ్నికృతన్నేత్ర! జాతిచైత్ర!",
        " దీన జన కల్పపాదప! దివ్యపాద!",
        "భక్త చింతామణి స్ఫురద్భవ్య వీక్ష!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 104,
      "chandassu_telugu": "సీసము + గీతము",
      "lines_telugu": [
        " రేయును బవ లొక్క రీతిని దీపించు", // Added  based on structure
        "శశిబింబ మననొప్పు సతి మొగంబు,",
        "పగలు రేతిరి నొక్క భంగిని వికసించు",
        "కంజాతయుగ మింతి కన్నుదోయి,",
        "వాదక యెప్పుడు వాసన గలిగిన",
        "నీలోత్పల సుమంబు నెలత మేను,",
        "మేల్మి బంగరు చాయ మెరయ మదేభేంద్ర",
        "కుంభ ద్వయము కల్కి కుచ యుగంబు,",
        " అవికులమునకు గురువగు నతివ కుచము",
        "లిట్టి గిరి సుత కర్ధంగ మిచ్చితౌర!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 105,
      "chandassu_telugu": "సీసము + గీతము",
      "lines_telugu": [
        " భవ విమోచన సూత్ర! పావన చారిత్ర!", // Added  based on structure
        "భావుకగాత్ర! తుభ్యం నమోస్తు!",
        "మహనీయతర వేష! మంజులామృత భాష!",
        "పన్నగ భూష! తుభ్యం నమోస్తు!",
        "వందారు మందార! వననిధి తూణీర!",
        "పాతక దూర! తుభ్యం నమోస్తు!",
        "శ్రుతి చతుష్టయ ఘోట! శుచినయ లలాట!",
        "పదనమత్ఖేట! తుభ్యం నమోస్తు!",
        " అనుచు నాతత భక్తిని నతుల గతుల",
        "నతు లొనర్చెద నీపాద నలినములకు!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 106,
      "chandassu_telugu": "సీసము + గీతము",
      "lines_telugu": [
        " కాశ్యపీ కామినీ కమనీయ ముఖపద్మ",
        "ముక్తాలలంతికా స్ఫురిత మయిన",
        "యాచంట పురమున నంఘ్రీ జాతాన్వయ",
        "మహిత మేకా వంశ మౌక్తి కాయ",
        "మాన నాగయ్య ధీ మణికిని చల్లమాం",
        "బకు నగ్ర వర తనూభవుడ నైన",
        "దేవావనీ దేవ పావన పాదరా",
        "జీవ సేవా జీవ జీవితుండ!",
        " బాపనాఖ్యుడ! తావక పాదభక్తి",
        "తోడ నర్పించితిని సీస శతక మిదియు!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 107,
      "chandassu_telugu": "సీసము + గీతము",
      "lines_telugu": [
        " శాలివాహన శక సంవత్సరములలో",
        "చనగిరి శైలేందు సౌమ్యవర్ష",
        "భాద్రపదాసిత పక్షాష్టమీ సోమ",
        "వారమునను భవద్వర్ణనమున",
        "పుట్టువు సఫలత బొందింప దలచి నే",
        "సీస శతంబు రచించినాడ",
        "నెందాక భాస్కర హిమకర తారకా",
        "కరి హరి గిరి కిరి కమఠ థరలు",
        " దరలకుండెడు నందాక తావకీయ",
        "కరుణ నిది యొప్పు గాత! సత్కవుల సభల!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    },
    {
      "id": 108,
      "chandassu_telugu": "సీసము + గీతము",
      "lines_telugu": [
        " విన్నప మాలించు! విశ్వేశ! సర్వేశ!",
        "విశ్వోద్భవ స్థితి విలయ కరణ!",
        "ఆచంట పురమున నంగనా స్తనలింగ!",
        "విఖ్యాతి వెలసిన వేల్ప! భక్తి",
        "నీ కర్పితంబుగ నే రచియించిన",
        "సీస పద్య శతంబు చిత్తగించి,",
        "రహి విన్న, జదివిన, వ్రాసిన వారికి",
        "ధన ధాన్య వాహన దంతిధామ",
        " పుత్ర మిత్ర కళత్ర విస్ఫూర్తి పరమ",
        "పదవి దొరకొన జేయవే! పార్వతీశ!",
        "భూతలోకేశ! ఆచంట పురనివేశ!",
        "భావ భవనాశ! రామేశ! పార్వతీశ!"
      ]
    }
  ]
}
