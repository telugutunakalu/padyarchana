{
  "shatakam_title_telugu": "భర్తృహరి వైరాగ్య శతకము",
  "author_telugu": "భర్తృహరి",
  "year": null,
  "poems": [
    {
      "id": 1,
      "lines_telugu": [
        "చూడోత్తంసిత చారు చంద్రకలికా చంచచ్ఛిఖా భాస్వరో",
        "లీలా దగ్ధ విలోల కామ శలభః శ్రేయో దశాగ్రే స్ఫురన్‌ ।",
        "అంతః స్ఫూర్జదపార మోహ తిమిర ప్రాగ్భారముచ్చాటయన్‌",
        "శ్చేతః సద్మని యోగినాం విజయతే జ్ఞాన ప్రదీపో హరః ॥"
      ],
      "makutam_telugu": null,
      "Chandassu": null
    },
    {
      "id": 2,
      "lines_telugu": [
        "భ్రాంతం దేశమనేక దుర్గ విషమం ప్రాప్తం న కించిత్ఫలం",
        "త్యక్త్వా జాతి కులాభిమానముచితం సేవా కృతా నిష్ఫలా ।",
        "భుక్తం మాన వివర్జితం పర గృహేష్వాశంకయా కాకవత్‌",
        "తృష్ణే జృంభసి పాప కర్మ పిశునే నాద్యాపి సంతుష్యసి ॥"
      ],
      "makutam_telugu": null,
      "Chandassu": null
    },
    {
      "id": 3,
      "lines_telugu": [
        "ఉత్ఖాతం నిధి శంకయా క్షితి తలం ధ్మాతా గిరేర్ధాతవో",
        "నిస్తీర్ణః సరితాం పతిర్నృపతయో యత్నేన సంతోషితాః ।",
        "మంత్రారాధన తత్పరేణ మనసా నీతాః శ్మశానే నిశాః",
        "ప్రాప్తః కాణ వరాటకోఽపి న మయా తృష్ణే! సకామా భవ ॥"
      ],
      "makutam_telugu": null,
      "Chandassu": null
    },
    {
      "id": 4,
      "lines_telugu": [
        "ఖలాలాపాః సోఢాః కథమపి తదారాధన పరై",
        "ర్నిగృహ్యాంతర్బాష్పం హసితమపి శూన్యేన మనసా ।",
        "కృతో విత్త స్తంభప్రతిహత ధియామంజలిరపి",
        "త్వమాశే! మోఘాశే! కి మపర మతో నర్తయసి మామ్‌ ॥"
      ],
      "makutam_telugu": null,
      "Chandassu": null
    },
    {
      "id": 5,
      "lines_telugu": [
        "అమీషాం ప్రాణానాం తులిత బిసినీ పత్ర పయసాం",
        "కృతే కిం నాస్మాభిర్విగళిత వివేకైర్వ్యవసితమ్‌ ।",
        "యదాఢ్యానామగ్రే ద్రవిణ మద నిఃసంజ్ఞ మనసాం",
        "కృతం వీతవ్రీడై ర్నిజగుణ కథా పాతకమపి ॥"
      ],
      "makutam_telugu": null,
      "Chandassu": null
    },
    {
      "id": 6,
      "lines_telugu": [
        "క్షాంతం న క్షమయా గృహోచిత సుఖం త్యక్తం న సంతోషతః",
        "సోఢో దుఃసహ శీత తాప పవన క్లేశో న తప్తం తపః ।",
        "ధ్యాతం విత్తమహర్నిశం నియమితప్రాణైర్న శంభోః పదం",
        "తత్తత్కర్మ కృతం యదేవ మునిభిస్తైస్తైః ఫలైర్వంచితాః ॥"
      ],
      "makutam_telugu": null,
      "Chandassu": null
    },
    {
      "id": 7,
      "lines_telugu": [
        "భోగా న భుక్తా వయమేవ భుక్తా",
        "స్తపో న తప్తం వయమేవ తప్తాః ।",
        "కాలో న యాతో వయమేవ యాతా",
        "స్తృష్ణా న జీర్ణా వయమేవ జీర్ణాః ॥"
      ],
      "makutam_telugu": null,
      "Chandassu": null
    },
    {
      "id": 8,
      "lines_telugu": [
        "వలిభిర్ముఖమాక్రాంతం పలితేనాంకితం శిరః ।",
        "గాత్రాణి శిథిలాయంతే తృష్ణైకా తరుణాయతే ॥",
        "",
        ""
      ],
      "makutam_telugu": null,
      "Chandassu": null
    },
    {
      "id": 9,
      "lines_telugu": [
        "నివృత్తా భోగేచ్ఛా పురుష బహు మానోఽపి గళితః",
        "సమానాః స్వర్యాతాః సపది సుహృదో జీవిత సమాః ।",
        "శనైర్యష్ట్యుత్థానం ఘన తిమిర రుద్ధే చ నయనే",
        "అహో దృష్టః కాయస్తదపి మరణాపాయ చకితః ॥"
      ],
      "makutam_telugu": null,
      "Chandassu": null
    },
    {
      "id": 10,
      "lines_telugu": [
        "ఆశా నామ నదీ మనోరథ జలా తృష్ణా తరంగాకులా",
        "రాగ గ్రాహవతీ వితర్క విహగా ధైర్య ద్రుమ ధ్వంసినీ ।",
        "మోహావర్త సుదుస్తరాతిగహనా ప్రోత్తుంగ చింతా తటీ",
        "తస్యాః పారగతా విశుద్ధమనసో నందంతి యోగీశ్వరాః ॥"
      ],
      "makutam_telugu": null,
      "Chandassu": null
    },
    {
      "id": 11,
      "lines_telugu": [
        "న సంసారోత్పన్నం చరితమనుపశ్యామి కుశలం",
        "విపాకః పుణ్యానాం జనయతి భయం మే విమృశతః ।",
        "మహద్భిః పుణ్యౌఘైశ్చిర పరిగృహీతాశ్చ విషయాః",
        "మహాంతో జాయంతే వ్యసనమివ దాతుం విషయిణామ్‌ ॥"
      ],
      "makutam_telugu": null,
      "Chandassu": null
    },
    {
      "id": 12,
      "lines_telugu": [
        "అవశ్యం యాతారశ్చిరతరముషిత్వాఽపి విషయా",
        "వియోగే కో భేదస్త్యజతి స జనో యత్స్వయమమూన్‌ ।",
        "వ్రజంతః స్వాతంత్ర్యాదతుల పరితాపాయ మనసః",
        "స్వయం త్యక్తా హ్యేతే శమ సుఖమనంతం విదధతి ॥"
      ],
      "makutam_telugu": null,
      "Chandassu": null
    },
    {
      "id": 13,
      "lines_telugu": [
        "బ్రహ్మజ్ఞాన వివేకినోఽమలధియః కుర్వంత్యహో దుష్కరం",
        "యన్ముంచంత్యుపభోగ భాంజ్యపి ధనాన్యేకాంతతో నిఃస్పృహాః ।",
        "సంప్రాప్తాని పురా న సంప్రతి న చ ప్రాప్తౌ దృఢ ప్రత్యయాన్‌",
        "వాంఛా మాత్ర పరిగ్రహాణ్యపి పరం త్యక్తుం న శక్తా వయమ్‌ ॥"
      ],
      "makutam_telugu": null,
      "Chandassu": null
    },
    {
      "id": 14,
      "lines_telugu": [
        "ధన్యానాం గిరి కందరేషు వసతాం జ్యోతిః పరం ధ్యాయతా",
        "మానందాశ్రు జలం పిబంతి శకునా నిఃశంకమంకేశయాః ।",
        "అస్మాకం తు మనోరథోపరచిత ప్రాసాద వాపీ తట",
        "క్రీడా కానన కేళి కౌతుక జుషా మాయుఃపరం క్షీయతే ॥"
      ],
      "makutam_telugu": null,
      "Chandassu": null
    },
    {
      "id": 15,
      "lines_telugu": [
        "భిక్షాఽశనం తదపి నీరసమేక వారం",
        "శయ్యా చ భూః పరిజనో నిజదేహమాత్రమ్‌ ।",
        "వస్త్రం విశీర్ణ శతఖండమయీ చ కంథా",
        "హా హా తథాఽపి విషయా న జహాతి చేతః ॥"
      ],
      "makutam_telugu": null,
      "Chandassu": null
    },
    {
      "id": 16,
      "lines_telugu": [
        "స్తనౌ మాంసగ్రంథీ కనక కలశావిత్యుపమితౌ",
        "ముఖం శ్లేష్మాగారం తదపి చ శశాంకేన తులితమ్‌ ।",
        "స్రవన్మూత్ర క్లిన్నం కరివర శిరఃస్పర్ధి జఘనం",
        "ముహుర్నింద్యం రూపం కవిజన విశేషై ర్గురుకృతమ్‌ ॥"
      ],
      "makutam_telugu": null,
      "Chandassu": null
    },
    {
      "id": 17,
      "lines_telugu": [
        "ఏకో రాగిషు రాజతే ప్రియతమా దేహార్ధధారీ హరో",
        "నీరాగేషు జనో విముక్త లలనాసంగో న యస్మాత్పరః ।",
        "దుర్వార స్మర బాణ పన్నగ విష వ్యావిద్ధ ముగ్ధో జనః",
        "శేషః కామ విడంబితాన్న విషయాన్భోక్తుం న మోక్తుం క్షమః ॥"
      ],
      "makutam_telugu": null,
      "Chandassu": null
    },
    {
      "id": 18,
      "lines_telugu": [
        "అజానందాహాత్మ్యం పతతు శలభో దీపదహనే",
        "స మీనోఽప్యజ్ఞానాద్బడిశ యుతమశ్నాతు పిశితమ్‌ ।",
        "విజానంతోఽప్యేతే వయమిహ విపజ్జాలజటిలాన్‌",
        "న ముంచామః కామా నహహ గహనో మోహ మహిమా ॥"
      ],
      "makutam_telugu": null,
      "Chandassu": null
    },
    {
      "id": 19,
      "lines_telugu": [
        "తృషా శుష్యత్యాస్యే పిబతి సలిలం శీత మధురం",
        "క్షుధార్తః శాల్యన్నం కబళయతి మాంసాది కలితమ్‌ ।",
        "ప్రదీప్తే కామాగ్నౌ సుదృఢతరమాలింగతి వధూం",
        "ప్రతీకారం వ్యాధేః సుఖమితి విపర్యస్యతి జనః ॥"
      ],
      "makutam_telugu": null,
      "Chandassu": null
    },
    {
      "id": 20,
      "lines_telugu": [
        "తుంగం వేశ్మ సుతాః సతామభిమతాః సంఖ్యాతిగాః సంపదః",
        "కల్యాణీ దయితా వయశ్చ నవమిత్యజ్ఞాన మూఢో జనః ।",
        "మత్వా విశ్వమనశ్వరం నివిశతే సంసార కారాగృహే",
        "సందృశ్య క్షణ భంగురం తదఖిలం ధన్యస్తు సన్న్యస్యతి ॥"
      ],
      "makutam_telugu": null,
      "Chandassu": null
    },
    {
      "id": 21,
      "lines_telugu": [
        "దీనా దీన ముఖైః సదైవ శిశుకైరాకృష్ట జీర్ణాంబరా",
        "క్రోశద్భిః క్షుధితైర్నిరన్న విధురా దృశ్యా న చేద్గేహినీ ।",
        "యాచ్ఞాభంగ భయేన గద్గద గళ త్రుట్యద్విలీనాక్షరం",
        "కో దేహీతి వదేత్స్వ దగ్ధ జఠరస్యార్థే మనస్వీ పుమాన్‌ ॥"
      ],
      "makutam_telugu": null,
      "Chandassu": null
    },
    {
      "id": 22,
      "lines_telugu": [
        "అభిమత మహామాన గ్రంథి ప్రభేద పటీయసీ",
        "గురుతర గుణ గ్రామాంభోజ స్ఫుటోజ్జ్వల చంద్రికా ।",
        "విపుల విలసల్లజ్జావల్లీ వితాన కుఠారికా",
        "జఠర పిఠరీ దుష్పూరేయం కరోతి విడంబనమ్‌ ॥"
      ],
      "makutam_telugu": null,
      "Chandassu": null
    },
    {
      "id": 23,
      "lines_telugu": [
        "పుణ్యే గ్రామే వనే వా మహతి సిత పటచ్ఛన్న పాలీ కపాలీ",
        "మాదాయ న్యాయ గర్భ ద్విజ హుత హుత భుగ్ధూమ ధూమ్రోపకంఠే ।",
        "ద్వారం ద్వారం ప్రవిష్టో వరముదర దరీ పూరణాయ క్షుధార్తో",
        "మానీ ప్రాణైః సనాథో న పునరనుదినం తుల్య కుల్యేషు దీనః ॥"
      ],
      "makutam_telugu": null,
      "Chandassu": null
    },
    {
      "id": 24,
      "lines_telugu": [
        "గంగా తరంగ హిమ శీకర శీతలాని",
        "విద్యాధరాధ్యుషిత చారు శిలా తలాని ।",
        "స్థానాని కిం హిమవతః ప్రళయం గతాని",
        "యత్సావమాన పర పిండ రతా మనుష్యాః ॥"
      ],
      "makutam_telugu": null,
      "Chandassu": null
    },
    {
      "id": 25,
      "lines_telugu": [
        "కిం కందాః కందరేభ్యః ప్రళయముపగతా నిర్ఝరా వా గిరిభ్యః",
        "ప్రధ్వస్తా వా తరుభ్యః సరసఫలభృతో వల్కలిన్యశ్చ శాఖాః ।",
        "వీక్ష్యంతే యన్ముఖాని ప్రసభమపగత ప్రశ్రయాణాం ఖలానాం",
        "దుఃఖాప్త స్వల్ప విత్త స్మయ పవన వశానర్తిత భ్రూ లతాని ॥"
      ],
      "makutam_telugu": null,
      "Chandassu": null
    },
    {
      "id": 26,
      "lines_telugu": [
        "పుణ్యైర్మూలఫలై స్తథా ప్రణయినీం వృత్తిం కురుష్వాధునా",
        "భూశయ్యాం నవపల్లవై రకృపణైరుత్తిష్ఠ యావో వనమ్‌ ।",
        "క్షుద్రాణా మవివేకమూఢ మనసాం యత్రేశ్వరాణాం సదా",
        "విత్త వ్యాధి వికార విహ్వల గిరాం నామాపి న శ్రూయతే ॥"
      ],
      "makutam_telugu": null,
      "Chandassu": null
    },
    {
      "id": 27,
      "lines_telugu": [
        "ఫలం స్వేచ్ఛా లభ్యం ప్రతివనమఖేదం క్షితిరుహాం",
        "పయః స్థానే స్థానే శిశిర మధురం పుణ్య సరితామ్‌ ।",
        "మృదుస్పర్శా శయ్యా సులలిత లతాపల్లవమయీ",
        "సహంతే సంతాపం తదపి ధనినాం ద్వారి కృపణాః ॥"
      ],
      "makutam_telugu": null,
      "Chandassu": null
    },
    {
      "id": 28,
      "lines_telugu": [
        "యే వర్తంతే ధనపతిపురః ప్రార్థనా దుఃఖభాజో",
        "యే చాల్పత్వం దధతి విషయాక్షేప పర్యాప్త బుద్ధేః ।",
        "తేషామంతః స్ఫురిత హసితం వాసరాణాం స్మరేయం",
        "ధ్యాన చ్ఛేదే శిఖరి కుహర గ్రావ శయ్యా నిషణ్ణః ॥"
      ],
      "makutam_telugu": null,
      "Chandassu": null
    },
    {
      "id": 29,
      "lines_telugu": [
        "యే సంతోష నిరంతర ప్రముదితా స్తేషాం న భిన్నా ముదో",
        "యే త్వన్యే ధన లుబ్ధ సంకులధియ స్తేషాం న తృష్ణా హతా ।",
        "ఇత్థం కస్య కృతే కృతః స విధినా తాదృక్పదం సంపదాం",
        "స్వాత్మన్యేవ సమాప్త హేమ మహిమా మేరుర్న మే రోచతే ॥"
      ],
      "makutam_telugu": null,
      "Chandassu": null
    },
    {
      "id": 30,
      "lines_telugu": [
        "భిక్షాహార మదైన్య మప్రతిసుఖం భీతిచ్ఛిదం సర్వతో",
        "దుర్మాత్సర్య మదాభిమాన మథనం దుఃఖౌఘ విధ్వంసనమ్‌ ।",
        "సర్వత్రాన్వహ మప్రయత్నసులభం సాధు ప్రియం పావనం",
        "శంభోః సత్రమవార్య మక్షయనిధిం శంసంతి యోగీశ్వరాః ॥"
      ],
      "makutam_telugu": null,
      "Chandassu": null
    },
    {
      "id": 31,
      "lines_telugu": [
        "భోగే రోగభయం కులే చ్యుతిభయం విత్తే నృపాలాద్భయం",
        "మానే ధైన్యభయం బలే రిపుభయం రూపే జరాయా భయమ్‌ ।",
        "శాస్త్రే వాదిభయం గుణే ఖలభయం కాయే కృతాంతాద్భయం",
        "సర్వం వస్తు భయాన్వితం భువి నృణాం వైరాగ్య మే వాభయమ్‌ ॥"
      ],
      "makutam_telugu": null,
      "Chandassu": null
    },
    {
      "id": 32,
      "lines_telugu": [
        "ఆక్రాంతం మరణేన జన్మ జరసా చాత్యుజ్జ్వలం యౌవనం",
        "సంతోషో ధనలిప్సయా శమసుఖం ప్రౌఢాంగనా విభ్రమైః ।",
        "లోకైర్మత్సరిభిర్గుణా వనభువో వ్యాళై ర్నృపా దుర్జనై",
        "రస్థైర్యేణ విభూతయోఽప్యుపహతా గ్రస్తం న కిం కేన వా ॥"
      ],
      "makutam_telugu": null,
      "Chandassu": null
    },
    {
      "id": 33,
      "lines_telugu": [
        "ఆధివ్యాధి శతైర్జనస్య వివిధైరారోగ్యమున్మూల్యతే",
        "లక్ష్మీర్యత్ర పతంతి తత్ర వివృత ద్వారా ఇవ వ్యాపదః ।",
        "జాతం జాతమవశ్యమాశు వివశం మృత్యుః కరోత్యాత్మసాత్‌",
        "తత్కిం తేన నిరంకుశేన విధినా యన్నిర్మితం సుస్థిరమ్‌ ॥"
      ],
      "makutam_telugu": null,
      "Chandassu": null
    },
    {
      "id": 34,
      "lines_telugu": [
        "భోగాస్తుంగతరంగ భంగ తరళాః ప్రాణాః క్షణధ్వంసినః",
        "స్తోకాన్యేవ దినాని యౌవన సుఖస్ఫూర్తిః ప్రియాసు స్థితా ।",
        "తత్సంసారమసారమేవ నిఖిలం బుద్ధ్వా బుధా బోధకా",
        "లోకానుగ్రహ పేశలేన మనసా యత్నః సమాధీయతామ్‌ ॥"
      ],
      "makutam_telugu": null,
      "Chandassu": null
    },
    {
      "id": 35,
      "lines_telugu": [
        "భోగా మేఘ వితాన మధ్య విలసత్సౌదామనీ చంచలా",
        "ఆయుర్వాయు విఘట్టితాబ్జ పటలీ లీనాంబువద్భంగురమ్‌ ।",
        "లోలా యౌవన లాలసా స్తనుభృతామిత్యాకలయ్య ద్రుతం",
        "యోగే ధైర్య సమాధి సిద్ధి సులభే బుద్ధిం విదద్ధ్వం బుధాః ॥"
      ],
      "makutam_telugu": null,
      "Chandassu": null
    },
    {
      "id": 36,
      "lines_telugu": [
        "ఆయుః కల్లోల లోలం కతిపయ దివసస్థాయినీ యౌవన శ్రీ",
        "రర్థాః సంకల్పకల్పా ఘన సమయ తటిద్విభ్రమా భోగ పూగాః ।",
        "కంఠాశ్లేషోపగూఢం తదపి చ న చిరం యత్ప్రియాభః ప్రణీతం",
        "బ్రహ్మణ్యాసక్త చిత్తా భవత భవభయాంభోధి పారం తరీతుమ్‌ ॥"
      ],
      "makutam_telugu": null,
      "Chandassu": null
    },
    {
      "id": 37,
      "lines_telugu": [
        "కృచ్ఛ్రేణామేధ్య మధ్యే నియమిత తనుభిః స్థీయతే గర్భ వాసే",
        "కాంతా విశ్లేష దుఃఖ వ్యతికర విషమో యౌవనే చోపభోగః ।",
        "వామాక్షీణామవజ్ఞా విహసిత వసతి ర్వృద్ధభావోఽప్యసాధుః",
        "సంసారే రే మనుష్యా వదత యది సుఖం స్వల్పమప్యస్తి కించిత్‌ ॥"
      ],
      "makutam_telugu": null,
      "Chandassu": null
    },
    {
      "id": 38,
      "lines_telugu": [
        "వ్యాఘ్రీవ తిష్ఠతి జరా పరితర్జయంతీ",
        "రోగాశ్చ శత్రవ ఇవ ప్రహరంతి దేహమ్‌ ।",
        "ఆయుః పరిస్రవతి భిన్న ఘటా దివాంభో",
        "లోకస్తథా ప్యహిత మాచరతీతి చిత్రమ్‌ ॥"
      ],
      "makutam_telugu": null,
      "Chandassu": null
    },
    {
      "id": 39,
      "lines_telugu": [
        "భోగా భంగుర వృత్తయో బహువిధాస్తైరేవ చాయం భవ",
        "స్తత్కస్యేహ కృతే పరిభ్రమత రే లోకాః కృతం చేష్టితైః ।",
        "ఆశా పాశ శతోపశాంతి విశదం చేతః సమాధీయతాం",
        "కామోత్పత్తి వశాత్స్వధామని యది శ్రద్ధేయమస్మద్వచః ॥"
      ],
      "makutam_telugu": null,
      "Chandassu": null
    },
    {
      "id": 40,
      "lines_telugu": [
        "బ్రహ్మేంద్రాది మరుద్గణాం స్తృణకణా న్యత్ర స్థితో మన్యతే",
        "యత్స్వాదా ద్విరసా భవంతి విభవా స్త్రైలోక్య రాజ్యాదయః ।",
        "భోగః కోఽపి స ఏక ఏవ పరమో నిత్యోదితో జృంభతే",
        "భోః సాధో క్షణభంగురే తదితరే భోగే రతిం మా కృథాః ॥"
      ],
      "makutam_telugu": null,
      "Chandassu": null
    },
    {
      "id": 41,
      "lines_telugu": [
        "సా రమ్యా నగరీ మహాన్స నృపతిః సామంత చక్రం చ తత్‌",
        "పార్శ్వే తస్య చ సా విదగ్ధ పరిషత్తాశ్చంద్ర బింబాననాః ।",
        "ఉద్వృత్తః స రాజ పుత్ర నివహస్తే వందిన స్తాః కథాః",
        "సర్వం యస్య వశాదగా త్స్మృతిపథం కాలాయ తస్మై నమః ॥"
      ],
      "makutam_telugu": null,
      "Chandassu": null
    },
    {
      "id": 42,
      "lines_telugu": [
        "యత్రానేకః క్వచిదపి గృహే తత్ర తిష్ఠ త్యథైకో",
        "యత్రాప్యేక స్తదను బహవస్తత్ర నైకోఽపి చాంతే ।",
        "ఇత్థం చేమౌ రజని దివసౌ దోలయం ద్వా వి వాక్షౌ",
        "కాలః కల్యో భువన ఫలకే క్రీడతి ప్రాణి శారైః ॥"
      ],
      "makutam_telugu": null,
      "Chandassu": null
    },
    {
      "id": 43,
      "lines_telugu": [
        "ఆదిత్యస్య గతాగతైరహరహః సంక్షీయతే జీవితం",
        "వ్యాపారైర్బహు కార్య భార గురుభిః కాలో న విజ్ఞాయతే ।",
        "దృష్ట్వా జన్మ జరా విపత్తి మరణం త్రాసశ్చ నోత్పద్యతే",
        "పీత్వా మోహమయీం ప్రమాద మదిరామున్మత్త భూతం జగత్‌ ॥"
      ],
      "makutam_telugu": null,
      "Chandassu": null
    },
    {
      "id": 44,
      "lines_telugu": [
        "రాత్రిః సైవ పునః స ఏవ దివసో మత్వా ముధా జంతవో",
        "ధావంత్యుద్యమిన స్తథైవ నిభృత ప్రారబ్ధ తత్తత్క్రియాః ।",
        "వ్యాపారైః పునరుక్త భూత విషయైరిత్థం విధేనామునా",
        "సంసారేణ కదర్థితా వయమహో మోహా న్న లజ్జామహే ॥"
      ],
      "makutam_telugu": null,
      "Chandassu": null
    },
    {
      "id": 45,
      "lines_telugu": [
        "న ధ్యానం పదమీశ్వరస్య విధివత్సంసార విచ్ఛిత్తయే",
        "స్వర్గ ద్వార కవాట పాటన పటుర్ధర్మోఽపి నోపార్జితః ।",
        "నారీ పీన పయోధరోరు యుగళం స్వప్నేఽపి నాలింగితం",
        "మాతుః కేవలమేవ యౌవన వన చ్ఛేదే కుఠారా వయమ్‌ ॥"
      ],
      "makutam_telugu": null,
      "Chandassu": null
    },
    {
      "id": 46,
      "lines_telugu": [
        "నాభ్యస్తా ప్రతివాది బృంద దమనీ విద్యా వినీతోచితా",
        "ఖడ్గాగ్రైః కరి కుంభ పీఠ దళనైర్నాకం న నీతం యశః ।",
        "కాంతాకోమల పల్లవాధర రసః పీతో న చంద్రోదయే",
        "తారుణ్యం గతమేవ నిష్ఫలమహో శూన్యాలయే దీపవత్‌ ॥"
      ],
      "makutam_telugu": null,
      "Chandassu": null
    },
    {
      "id": 47,
      "lines_telugu": [
        "విద్యా నాధిగతా కళంక రహితా విత్తం చ నోపార్జితం",
        "శుశ్రూషాఽపి సమాహితేన మనసా పిత్రోర్న సంపాదితా ।",
        "ఆలోలాయత లోచనాః ప్రియతమాః స్వప్నేఽపి నాలింగితాః",
        "కాలోఽయం పర పిండ లోలుపతయా కాకైరివ ప్రేరితః ॥"
      ],
      "makutam_telugu": null,
      "Chandassu": null
    },
    {
      "id": 48,
      "lines_telugu": [
        "వయం యేభ్యో జాతాశ్చిర పరిగతా ఏవ ఖలు తే",
        "సమం యైః సంవృద్ధాః స్మృతి విషయతాం తేఽపి గమితాః ।",
        "ఇదానీ మేతే స్మః ప్రతిదివస మాసన్న పతనా",
        "గతాస్తుల్యావస్థాం సికతిలనదీ తీర తరుభిః ॥"
      ],
      "makutam_telugu": null,
      "Chandassu": null
    },
    {
      "id": 49,
      "lines_telugu": [
        "ఆయుర్వర్ష శతం నృణాం పరిమితం రాత్రౌ తదర్ధం గతం",
        "తస్యార్ధస్య పరస్య చార్ధమపరం బాలత్వ వృద్ధత్వయోః ।",
        "శేషం వ్యాధి వియోగ దుఃఖ సహితం సేవాదిభిర్నీయతే",
        "జీవే వారి తరంగ చంచలతరే సౌఖ్యం కుతః ప్రాణినామ్‌ ॥"
      ],
      "makutam_telugu": null,
      "Chandassu": null
    },
    {
      "id": 50,
      "lines_telugu": [
        "క్షణం బాలో భూత్వా క్షణంపై యువా కామ రసికః",
        "క్షణం విత్తైర్హీనః క్షణమపి చ సంపూర్ణ విభవః ।",
        "జరా జీర్ణైరంగైర్నట ఇవ బలీ మండిత తను",
        "ర్నరః సంసారాంతే విశతి యమధానీ యవనికామ్‌ ॥"
      ],
      "makutam_telugu": null,
      "Chandassu": null
    },
    {
      "id": 51,
      "lines_telugu": [
        "త్వం రాజా వయమప్యుపాసిత గురు ప్రజ్ఞాభిమానోన్నతాః",
        "ఖ్యాతస్త్వం విభవైర్యశాంసి కవయో దిక్షు ప్రతన్వంతి నః ।",
        "ఇత్థం మాన ధనాతి దూరముభయోరప్యావయోరంతరం",
        "యద్యస్మాసు పరాఙ్ముఖోఽసి వయమప్యేకాంతతో నిఃస్పృహా ॥"
      ],
      "makutam_telugu": null,
      "Chandassu": null
    },
    {
      "id": 52,
      "lines_telugu": [
        "అర్థానామీశిషే త్వం వయమపి చ గిరామీశ్మహే యావదర్థం",
        "శూరస్త్వం వాది దర్ప వ్యుపశమన విధా వక్షయం పాటవం నః ।",
        "సేవంతే త్వాం ధనాఢ్యా మతిమలహతయే మామపి శ్రోతు కామా",
        "మయ్యప్యాస్థా న తే చేత్త్వయి మమ నితరామేవ రాజన్ననాస్థా ॥"
      ],
      "makutam_telugu": null,
      "Chandassu": null
    },
    {
      "id": 53,
      "lines_telugu": [
        "వయమిహ పరితుష్టా వల్కలైస్త్వం దుకూలైః",
        "సమ ఇహ పరితోషో నిర్విశేషో విశేషః ।",
        "స తు భవతు దరిద్రో యస్య తృష్ణా విశాలా",
        "మనసి చ పరితుష్టే కోఽర్థవాన్‌ కో దరిద్రః ॥"
      ],
      "makutam_telugu": null,
      "Chandassu": null
    },
    {
      "id": 54,
      "lines_telugu": [
        "అశ్నీమహి వయం భిక్షామ్",
        "ఆశావాసో వసీమహి ।",
        "శయీమహి మహీపృష్ఠే",
        "కుర్వీమహి కి మీశ్వరైః ॥"
      ],
      "makutam_telugu": null,
      "Chandassu": null
    },
    {
      "id": 55,
      "lines_telugu": [
        "ఫలమలమశనాయ స్వాదు పానాయ తోయం",
        "క్షితిరపి శయనార్థం వాససే వల్కలం చ ।",
        "నవ ధన మధుపాన భ్రాంత సర్వేంద్రియాణా",
        "మవినయమనుమంతుం నోత్సహే దుర్జనానామ్‌ ॥"
      ],
      "makutam_telugu": null,
      "Chandassu": null
    },
    {
      "id": 56,
      "lines_telugu": [
        "న నటా న విటా న గాయకా న చ సభ్యేతర వాద చుంచవః ।",
        "నృపమీక్షితు మత్ర కే వయం స్తన భారానమితా న యోషితః ॥",
        "",
        ""
      ],
      "makutam_telugu": null,
      "Chandassu": null
    },
    {
      "id": 57,
      "lines_telugu": [
        "విపుల హృదయై ర్ధన్యైః కైశ్చిజ్జగజ్జనితం పురా",
        "విధృతమపరైర్దత్తం చాన్యైర్విజిత్య తృణం యథా ।",
        "ఇహ హి భువనాన్యన్యైర్ధీరాశ్చతుర్దశ భుంజతే",
        "కతిపయ పుర స్వామ్యే పుంసాం క ఏష మద జ్వరః ॥"
      ],
      "makutam_telugu": null,
      "Chandassu": null
    },
    {
      "id": 58,
      "lines_telugu": [
        "అభుక్తాయాం యస్యాం క్షణమపి న యాతం నృప శతై",
        "ర్భువస్తస్యా లాభే క ఇవ బహుమానః క్షితి భృతామ్‌ ।",
        "తదంశస్యాప్యంశే తదవయ లేశేఽపి పతయో",
        "విషాదే కర్తవ్యే విదధతి జడాః ప్రత్యుత ముదమ్‌ ॥"
      ],
      "makutam_telugu": null,
      "Chandassu": null
    },
    {
      "id": 59,
      "lines_telugu": [
        "మృత్పిండో జల రేఖయా వలయితః సర్వోఽప్యయం నన్వణుః",
        "స్వాంశీకృత్య స ఏవ సంయుగశతై రాజ్ఞాం గణైర్భుజ్యతే ।",
        "యే దద్యుర్దదతోఽథవా కిమపరం క్షుద్రా దరిద్రా భృశం",
        "ధిగ్ధిక్తాన్‌ పురుషాధమాన్‌ ధనకణాన్వాంఛంతి తేభ్యోఽపి యే ॥"
      ],
      "makutam_telugu": null,
      "Chandassu": null
    },
    {
      "id": 60,
      "lines_telugu": [
        "స జాతః కోఽప్యాసీన్మదన రిపుణా మూర్ధ్ని ధవళం",
        "కపాలం యస్యోచ్చైర్వినిహితమలంకార విధయే ।",
        "నృభిః ప్రాణ త్రాణ ప్రవణ మతిభిః కైశ్చిదధునా",
        "నమద్భిః కః పుంసామయమతుల దర్ప జ్వర భరః ॥"
      ],
      "makutam_telugu": null,
      "Chandassu": null
    },
    {
      "id": 61,
      "lines_telugu": [
        "పరేషాం చేతాంసి ప్రతిదివసమారాధ్య బహుధా",
        "ప్రసాదం కిం నేతుం విశసి హృదయ క్లేశ కలితమ్‌ ।",
        "ప్రసన్నే త్వయ్యంతః స్వయముదిత చింతామణి గణో",
        "వివిక్తః సంకల్పః కిమభిలషితం పుష్యతి న తే ॥"
      ],
      "makutam_telugu": null,
      "Chandassu": null
    },
    {
      "id": 62,
      "lines_telugu": [
        "పరిభ్రమసి కిం వృథా క్వచన చిత్త విశ్రామ్యతాం",
        "స్వయం భవతి యద్యథా భవతి తత్తథా నాన్యథా ।",
        "అతీతమననుస్మరన్నపి చ భావ్య సంకల్పయ",
        "న్నతర్కిత సమాగమానుభవామి భోగానహమ్‌ ॥"
      ],
      "makutam_telugu": null,
      "Chandassu": null
    },
    {
      "id": 63,
      "lines_telugu": [
        "ఏతస్మాద్విరమేంద్రియార్థ గహనా దాయాసకా దాశ్రయ",
        "శ్రేయో మార్గమశేష దుఃఖ శమన వ్యాపార దక్షం క్షణాత్‌ ।",
        "స్వాత్మీభావముపైహి సంత్యజ నిజాం కల్లోల లోలాం గతిం",
        "మా భూయో భజ భంగురాం భవ రతిం చేతః ప్రసీదాధునా ॥"
      ],
      "makutam_telugu": null,
      "Chandassu": null
    },
    {
      "id": 64,
      "lines_telugu": [
        "మోహం మార్జయ తాముపార్జయ రతిం చంద్రార్ధ చూడామణౌ",
        "చేతః స్వర్గ తరంగిణీ తట భువా మాసంగ మంగీకురు ।",
        "కో వా వీచిషు బుద్బుదేషు చ తడిల్లేఖాసు చ స్త్రీషు చ",
        "జ్వాలాగ్రేషు చ పన్నగేషు చ సరిద్వేగేషు చ ప్రత్యయః ॥"
      ],
      "makutam_telugu": null,
      "Chandassu": null
    },
    {
      "id": 65,
      "lines_telugu": [
        "చేతశ్చింతయ మా రమాం సకృదిమామస్థాయినీమాస్థయా",
        "భూపాల భ్రుకుటీ కుటీ విహరణ వ్యాపార పణ్యాంగనామ్‌ ।",
        "కంథా కంచుకితాః ప్రవిశ్య భవన ద్వారాణి వారాణసీ",
        "రథ్యా పంక్తిషు పాణి పాత్ర పతితాం భిక్షామపేక్షామహే ॥"
      ],
      "makutam_telugu": null,
      "Chandassu": null
    },
    {
      "id": 66,
      "lines_telugu": [
        "అగ్రే గీతం సరస కవయః పార్శ్వయోర్దాక్షిణాత్యాః",
        "పశ్చాల్లీలావలయ రణితం చామర గ్రాహిణీనామ్‌ ।",
        "యద్యస్త్యేవం కురు భవ రసాస్వాదనే లంపటత్వం",
        "నో చే చ్చేతః ప్రవిశ సహసా నిర్వికల్పే సమాధౌ ॥"
      ],
      "makutam_telugu": null,
      "Chandassu": null
    },
    {
      "id": 67,
      "lines_telugu": [
        "ప్రాప్తాః శ్రియః సకల కామ దుఘా స్తతః కిం",
        "న్యస్తం పదం శిరసి విద్విషతాం తతః కిమ్‌ ।",
        "సంపాదితాః ప్రణయినో విభవై స్తతః కిం",
        "కల్పం స్థితా స్తనుభృతాం తనుభి స్తతః కిమ్‌ ॥"
      ],
      "makutam_telugu": null,
      "Chandassu": null
    },
    {
      "id": 68,
      "lines_telugu": [
        "భక్తిర్భవే మరణ జన్మ భయం హృదిస్థం",
        "స్నేహో న బంధుషు న మన్మథజా వికారాః ।",
        "సంసర్గ దోష రహితా విజనా వనాంతా",
        "వైరాగ్యమస్తి కిమితః పరమర్థనీయమ్‌ ॥"
      ],
      "makutam_telugu": null,
      "Chandassu": null
    },
    {
      "id": 69,
      "lines_telugu": [
        "తస్మాదనంతమజరం పరమం వికాసి",
        "తద్బ్రహ్మ చింతయ కిమేభి రసద్వికల్పైః ।",
        "యస్యానుషంగిణ ఇమే భువనాధిపత్య",
        "భోగాదయః కృపణ లోక మతా భవంతి ॥"
      ],
      "makutam_telugu": null,
      "Chandassu": null
    },
    {
      "id": 70,
      "lines_telugu": [
        "పాతాళ మావిశసి యాసి నభో విలంఘ్య",
        "దిఙ్మండలం భ్రమసి మానస చాపలేన ।",
        "భ్రాంత్యాఽపి జాతు విమలం కథమాత్మనీనం",
        "తద్బ్రహ్మ నస్మరసి నిర్వృతి మేషి యేన ॥"
      ],
      "makutam_telugu": null,
      "Chandassu": null
    },
    {
      "id": 71,
      "lines_telugu": [
        "కిం వేదైః స్మృతిభిః పురాణ పఠనైః శాస్త్రైర్మహా విస్తరైః",
        "స్వర్గ గ్రామ కుటీ నివాస ఫలదైః కర్మ క్రియా విభ్రమైః ।",
        "ముక్త్వైకం భవ దుఃఖ భార రచనా విధ్వంస కాలానలం",
        "స్వాత్మానంద పద ప్రవేశ కలనం శేషైర్వణిగ్వృత్తిభిః ॥"
      ],
      "makutam_telugu": null,
      "Chandassu": null
    },
    {
      "id": 72,
      "lines_telugu": [
        "యతో మేరుః శ్రీమాన్నిపతతి యుగాంతాగ్ని వలితః",
        "సముద్రాః శుష్యంతి ప్రచుర మకర గ్రాహ నిలయాః ।",
        "ధరా గచ్ఛత్యంతం ధరణి ధర పాదైరపి ధృతా",
        "శరీరే కా వార్తా కరికలభ కర్ణాగ్ర చపలే ॥"
      ],
      "makutam_telugu": null,
      "Chandassu": null
    },
    {
      "id": 73,
      "lines_telugu": [
        "గాత్రం సంకుచితం గతిర్విగళితా భ్రష్టా చ దంతావళి",
        "ర్దృష్టిర్నశ్యతి వర్ధతే బధిరతా వక్త్రం చ లాలాయతే ।",
        "వాక్యం నాద్రియతే చ బాంధవ జనో భార్యా న శుశ్రూషతే",
        "హా! కష్టం! పురుషస్య జీర్ణ వయసః పుత్రోఽప్యమిత్రాయతే ॥"
      ],
      "makutam_telugu": null,
      "Chandassu": null
    },
    {
      "id": 74,
      "lines_telugu": [
        "వర్ణం సితం శిరసి వీక్ష్య శిరోరుహాణాం",
        "స్థానం జరా పరిభవస్య తదా పుమాంసమ్‌ ।",
        "ఆరోపితాస్థి శకలం పరిహృత్య యాంతి",
        "చండాల కూపమివ దూరతరం తరుణ్యః ॥"
      ],
      "makutam_telugu": null,
      "Chandassu": null
    },
    {
      "id": 75,
      "lines_telugu": [
        "యావత్స్వస్థమిదం శరీరమరుజం యావచ్చ దూరే జరా",
        "యావచ్చేంద్రియ శక్తిరప్రతిహతా యావత్క్షయో నాయుషః ।",
        "ఆత్మ శ్రేయసి తావదేవ విదుషా కార్యః ప్రయత్నో మహాన్‌",
        "సందీప్తే భవనే తు కూప ఖననం ప్రత్యుద్యమః కీదృశః ॥"
      ],
      "makutam_telugu": null,
      "Chandassu": null
    },
    {
      "id": 76,
      "lines_telugu": [
        "తపస్యంతః సంతః కిమధినివసామః సురనదీం",
        "గుణోదారా న్దారానుత పరిచరామః సవినయమ్‌ ।",
        "పిబామః శాస్త్రౌఘానుత వివిధ కావ్యామృత రసాన్‌",
        "న విద్మః కిం కుర్మః కతిపయ నిమేషాయుషి జనే ॥"
      ],
      "makutam_telugu": null,
      "Chandassu": null
    },
    {
      "id": 77,
      "lines_telugu": [
        "దురారాధ్యాశ్చామీ తురగ చల చిత్తాః క్షితిభుజో",
        "వయం తు స్థూలేచ్ఛాః సుమహతి ఫలే బద్ధ మనసః ।",
        "జరా దేహం మృత్యుర్హరతి దయితం జీవితమిదం",
        "సఖే! నాన్యచ్ఛ్రేయో జగతి విదుషోఽన్యత్ర తపసః ॥"
      ],
      "makutam_telugu": null,
      "Chandassu": null
    },
    {
      "id": 78,
      "lines_telugu": [
        "మానే మ్లాయిని ఖండితే చ వసుని వ్యర్థే ప్రయాతేఽర్థిని",
        "క్షీణే బంధుజనే గతే పరిజనే నష్టే శనైర్యౌవనే ।",
        "యుక్తం కేవలమేతదేవ సుధియాం యజ్జహ్నుకన్యాపయః",
        "పూతా గ్రావగిరీంద్ర కందర తటీ కుంజే నివాసః క్వచిత్‌ ॥"
      ],
      "makutam_telugu": null,
      "Chandassu": null
    },
    {
      "id": 79,
      "lines_telugu": [
        "రమ్యాశ్చంద్ర మరీచయస్తృణవతీ రమ్యా వనాంతః స్థలీ",
        "రమ్యం సాధు సమాగమాగత సుఖం కావ్యేషు రమ్యాః కథాః ।",
        "కోపోపాహిత బాష్ప బిందు తరళం రమ్యం ప్రియాయా ముఖం",
        "సర్వం రమ్యమనిత్యతాముపగతే చిత్తే న కించిత్పునః ॥"
      ],
      "makutam_telugu": null,
      "Chandassu": null
    },
    {
      "id": 80,
      "lines_telugu": [
        "రమ్యం హర్మ్యతలం న కిం వసతయే శ్రావ్యం న గేయాదికం",
        "కిం వా ప్రాణసమా సమాగమ సుఖం నైవాధిక ప్రీతయే ।",
        "కిం తు భ్రాంత పతంగ పక్షపవనవ్యాలోల దీపాంకుర",
        "చ్ఛాయా చంచలమాకలయ్య సకలం సంతో వనాంతం గతాః ॥"
      ],
      "makutam_telugu": null,
      "Chandassu": null
    },
    {
      "id": 81,
      "lines_telugu": [
        "ఆసంసారా త్త్రిభువనమిదం చిన్వతాం తాత! తాదృఙ్‌",
        "నైవాస్మాకం నయన పదవీం శ్రోత్ర మార్గం గతో వా ।",
        "యోఽయం ధత్తే విషయ కరిణో గాఢ గూఢాభిమాన",
        "క్షీబ స్యాంతఃకరణ కరిణః సంయమాలాన లీలామ్‌ ॥"
      ],
      "makutam_telugu": null,
      "Chandassu": null
    },
    {
      "id": 82,
      "lines_telugu": [
        "యదేతత్స్వచ్ఛందం విహరణ మకార్పణ్యమశనం",
        "స హార్యైః సంవాసః శ్రుతముపశమైక వ్రత ఫలమ్‌ ।",
        "మనో మందస్పందం బహిరపి చిరస్యాపి విమృశ",
        "న్న జానే కస్యైషా పరిణతి రుదారస్య తపసః ॥"
      ],
      "makutam_telugu": null,
      "Chandassu": null
    },
    {
      "id": 83,
      "lines_telugu": [
        "జీర్ణా ఏవ మనోరథాశ్చ హృదయే యాతం చ తద్యౌవనం",
        "హంతాంగేషు గుణాశ్చ వంధ్య ఫలతాం యాతా గుణజ్ఞైర్వినా ।",
        "కిం యుక్తం సహసాఽభ్యుపైతి బలవాన్కాలః కృతాంతోఽక్షమీ",
        "హా! జ్ఞాతం మదనాంతకాంఘ్రియుగళం ముక్త్వాఽస్తి నాన్యా గతిః ॥"
      ],
      "makutam_telugu": null,
      "Chandassu": null
    },
    {
      "id": 84,
      "lines_telugu": [
        "మహేశ్వరే వా జగతామధీశ్వరే జనార్దనే వా జగదంతరాత్మని ।",
        "న వస్తు భేద ప్రతిపత్తిరస్తి మే తథాఽపి భక్తిస్తరుణేందు శేఖరే ॥",
        "",
        ""
      ],
      "makutam_telugu": null,
      "Chandassu": null
    },
    {
      "id": 85,
      "lines_telugu": [
        "స్ఫురత్స్ఫార జ్యోత్స్నాధవళిత తలే క్వాఽపి పులినే",
        "సుఖాసీనాః శాంతధ్వనిసు రజనీషు ద్యు సరితః ।",
        "భవాభోగోద్విగ్నాః శివ శివ శివేత్యుచ్చవచసః",
        "కదా స్యా మానందోద్గత బహుళ బాష్పాప్లుత దృశః ॥"
      ],
      "makutam_telugu": null,
      "Chandassu": null
    },
    {
      "id": 86,
      "lines_telugu": [
        "వితీర్ణే సర్వస్వే తరుణ కరుణా పూర్ణ హృదయాః",
        "స్మరంతః సంసారే విగుణ పరిణామాం విధి గతిమ్‌ ।",
        "వయం పుణ్యారణ్యే పరిణత శరచ్చంద్రకిరణాః",
        "త్రియామా నేష్యామో హర చరణ చింతైక శరణాః ॥"
      ],
      "makutam_telugu": null,
      "Chandassu": null
    },
    {
      "id": 87,
      "lines_telugu": [
        "కదా వారాణస్యా మమరతటినీరోధసి వసన్‌",
        "వసానః కౌపీనం శిరసి నిదధానోఽంజలి పుటమ్‌ ।",
        "అయే! గౌరీనాథ! త్రిపురహర! శంభో! త్రినయన!",
        "ప్రసీదేత్యాక్రోశన్నిమిషమివ నేష్యామి దివసాన్‌ ॥"
      ],
      "makutam_telugu": null,
      "Chandassu": null
    },
    {
      "id": 88,
      "lines_telugu": [
        "స్నాత్వా గాంగైః పయోభిః శుచి కుసుమ ఫలైరర్చయిత్వా విభో! త్వాం",
        "ధ్యేయే ధ్యానం నివేశ్య క్షితి ధర కుహర గ్రావ పర్యంక మూలే ।",
        "ఆత్మారామః ఫలాశీ గురు వచన రతస్త్వత్ప్రసాదాత్స్మరారే",
        "దుఃఖం మోక్ష్యే కదాఽహం సమ కర చరణే పుంసి సేవాసముత్థమ్‌ ॥"
      ],
      "makutam_telugu": null,
      "Chandassu": null
    },
    {
      "id": 89,
      "lines_telugu": [
        "ఏకాకీ నిఃస్పృహః శాంతః",
        "పాణిపాత్రో దిగంబరః ।",
        "కదా శంభో! భవిష్యామి",
        "కర్మ నిర్మూలన క్షమః ॥"
      ],
      "makutam_telugu": null,
      "Chandassu": null
    },
    {
      "id": 90,
      "lines_telugu": [
        "పాణిం పాత్రయతాం నిసర్గ శుచినా భైక్షేణ సంతుష్యతాం",
        "యత్ర క్వాఽపి నిషీదతాం బహు తృణం విశ్వం ముహుః పశ్యతామ్‌ ।",
        "అత్యాగేఽపి తనోరఖండ పరమానందావబోధ స్పృశా",
        "మధ్వా కోఽపి శివ ప్రసాద సులభః సంపత్స్యతే యోగినామ్‌ ॥"
      ],
      "makutam_telugu": null,
      "Chandassu": null
    },
    {
      "id": 91,
      "lines_telugu": [
        "కౌపీనం శత ఖండ జర్జరతరం కంథా పునస్తాదృశీ",
        "నైశ్చింత్యం నిరపేక్ష భైక్ష్యమశనం నిద్రా శ్మశానే వనే ।",
        "స్వాతంత్ర్యేణ నిరంకుశం విహరణం స్వాంతం ప్రశాంతం సదా",
        "స్థైర్యం యోగ మహోత్సవేఽపి చ యది త్రైలోక్య రాజ్యేన కిమ్‌ ॥"
      ],
      "makutam_telugu": null,
      "Chandassu": null
    },
    {
      "id": 92,
      "lines_telugu": [
        "బ్రహ్మాండమండలీ మాత్రం",
        "కిం లోభాయ మనస్వినః ।",
        "శఫరీ స్ఫురితేనాబ్ధిః",
        "క్షుబ్ధో న ఖలు జాయతే ॥"
      ],
      "makutam_telugu": null,
      "Chandassu": null
    },
    {
      "id": 93,
      "lines_telugu": [
        "మాతర్లక్ష్మి! భజస్వ కంచిదపరం మత్కాంక్షిణీ మా స్మ భూ",
        "ర్భోగేషు స్పృహయాళవస్తవ వశే కా నిఃస్పృహాణామసి ।",
        "సద్యః స్యూత పలాశ పత్ర పుటికా పాత్రైః పవిత్రీ కృతై",
        "ర్భిక్షా వస్తుభిరేవ సంప్రతి వయం వృత్తిం సమీహామహే ॥"
      ],
      "makutam_telugu": null,
      "Chandassu": null
    },
    {
      "id": 94,
      "lines_telugu": [
        "మహా శయ్యా పృథ్వీ విపులముపధానం భుజ లతా",
        "వితానం చాకాశం వ్యజనమనుకూలోఽయమనిలః ।",
        "స్ఫురద్దీప శ్చంద్రో విరతి వనితా సంగ ముదితః",
        "సుఖీ శాంతః శేతే మునిరతను భూతిర్నృప ఇవ ॥"
      ],
      "makutam_telugu": null,
      "Chandassu": null
    },
    {
      "id": 95,
      "lines_telugu": [
        "భిక్షాశీ జన మధ్య సంగ రహితః స్వాయత్త చేష్టః సదా",
        "హానా దాన విరక్త మార్గ నిరతః కశ్చిత్తపస్వీ స్థితః ।",
        "రథ్యాకీర్ణ విశీర్ణ జీర్ణ వసనః సంప్రాప్త కంథాసనో",
        "నిర్మానో నిరహంకృతిః శమ సుఖాభోగైక బద్ధ స్పృహః ॥"
      ],
      "makutam_telugu": null,
      "Chandassu": null
    },
    {
      "id": 96,
      "lines_telugu": [
        "చండాలః కిమయం ద్విజాతిరథవా శూద్రోఽథ కిం తాపసః",
        "కిం వా తత్త్వ వివేక పేశల మతిర్యోగీశ్వరః కోఽపి కిమ్‌ ।",
        "ఇత్యుత్పన్న వికల్ప జల్ప ముఖరై రాభాష్యమాణా జనై",
        "ర్న క్రుద్ధాః పథి నైవ తుష్ట మనసో యాంతి స్వయం యోగినః ॥"
      ],
      "makutam_telugu": null,
      "Chandassu": null
    },
    {
      "id": 97,
      "lines_telugu": [
        "హింసా శూన్యమయత్న లభ్యమశనం ధాత్రా మరుత్కల్పితం",
        "వ్యాళానం పశవస్తృణాంకుర భుజస్తుష్టాః స్థలీ శాయినః ।",
        "సంసారార్ణవ లంఘన క్షమ ధియాం వృత్తిః కృతా సా నృణాం",
        "తా మన్వేషయతాం ప్రయాంతి సతతం సర్వే సమాప్తిం గుణాః ॥"
      ],
      "makutam_telugu": null,
      "Chandassu": null
    },
    {
      "id": 98,
      "lines_telugu": [
        "గంగాతీరే హిమగిరిశిలా బద్ధపద్మాసనస్య",
        "బ్రహ్మ ధ్యానాభ్యసన విధినా యోగనిద్రాం గతస్య ।",
        "కిం తైర్భావ్యం మమ సుదివసై ర్యత్ర తే నిర్విశంకాః",
        "కండూయంతే జరఠ హరిణాః స్వాంగమంగే మదీయే ॥"
      ],
      "makutam_telugu": null,
      "Chandassu": null
    },
    {
      "id": 99,
      "lines_telugu": [
        "పాణిః పాత్రం పవిత్రం భ్రమణ పరిగతం భైక్ష్యమక్షయ్యమన్నం",
        "విస్తీర్ణం వస్త్రమాశా దశకమచపలం తల్పమస్వల్పముర్వీమ్‌ ।",
        "యేషాం నిఃసంగతాంగీ కరణ పరిణత స్వాంతసంతోషిణ స్తే",
        "ధన్యాః సంన్యస్త దైన్య వ్యతికర నికరాః కర్మ నిర్మూలయంతి ॥"
      ],
      "makutam_telugu": null,
      "Chandassu": null
    },
    {
      "id": 100,
      "lines_telugu": [
        "మాత ర్మేదిని! తాత మారుతి! సఖే తేజః! సుబంధో జల!",
        "భ్రాత ర్వ్యోమ! నిబద్ధ ఏష భవతామంత్యః ప్రణామాంజలిః ।",
        "యుష్మత్సంగ వశోపజాత సుకృత స్ఫార స్ఫురన్నిర్మల",
        "జ్ఞానాపాస్త సమస్త మోహ మహిమా లీయే పర బ్రహ్మణి ॥"
      ],
      "makutam_telugu": null,
      "Chandassu": null
    }
  ]
}
