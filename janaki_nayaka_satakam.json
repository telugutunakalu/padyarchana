{
  "shatakam_title_telugu": "జానకీనాయక శతకము",
  "author_telugu": "మాటూరు వెంకటేశం",
  "year": null,
  "poems": [
    {
      "id": 1,
      "lines_telugu": [
        "శ్రీరామా రవివంశజా రఘుపతి సీతేశ శ్రీరాఘవా",
        "తారేశాయుతసార చారువదనా దాక్షిణ్యరత్నాకరా",
        "మారీచాదిసమస్తదైత్యహరణా మార్తాండకోటిప్రభా"
      ],
      "chandassu": "ఉ.",
      "makutam_telugu": "మారారి ప్రముఖామరాళినుత రామా జానకీనాయకా"
    },
    {
      "id": 2,
      "lines_telugu": [
        "రామా! రామా! కృపాసముద్ర! రఘువీరా! ధరుణీవల్లభా!",
        "సోమాబ్జప్రియకోటితేజ! రవివంశోద్ధార! శ్రీరాఘవా",
        "శ్రీమాటూరిపురీశ! కృష్ణ! కమలాచిత్తాబ్జభృంగంబయి"
      ],
      "chandassu": "ఉ.",
      "makutam_telugu": "మ్మా మాకోరికలన్నియున్నిపుడు రామా జానకీనాయకా"
    },
    {
      "id": 3,
      "lines_telugu": [
        "నినువర్ణింపఁగ నెంతవాఁడ మదిలో నీపాదపద్మంబులే",
        "ననిశంబున్నతభక్తితోఁ దలఁతు నాయందుంగృపం జూపవే",
        "నిను వర్ణింపగ శక్తిహీనుడను నా నేర్పేర్పడన్ బద్యముల్"
      ],
      "chandassu": "మ.",
      "makutam_telugu": "మనసొప్పన్ రచియించి నీ కిడుదు రామా జానకీనాయకా"
    },
    {
      "id": 4,
      "lines_telugu": [
        "చదువుల్మిక్కిలినేర్వలేదు జపముల్ సల్పంగనేనేర నీ",
        "పదపద్మంబులునమ్మినాఁడ మదిలో పాపఘ్ను సర్వేశ నా",
        "రదమౌనిస్తుత రామ భూరమణ రారా యంచుఁ గీర్తింతు స"
      ],
      "chandassu": "మ.",
      "makutam_telugu": "మ్మదముంబొందుచు నన్నుగావు మిఁక రామా జానకీనాయకా"
    },
    {
      "id": 5,
      "lines_telugu": [
        "కరినిం బ్రోచినభంగి నింద్రతనయున్ గన్గొన్నచందంబునన్",
        "మఱియాద్రౌపదిగాచురీతి ధ్రువు సన్మానించుభావంబునన్",
        "గుఱిగా భీష్మునిజూచుపోలిక ననుం గూడం గృపఁజూడవే"
      ],
      "chandassu": "మ.",
      "makutam_telugu": "మరియాదల్చనకుండ భక్తునెడ రామా జానకీనాయకా"
    },
    {
      "id": 6,
      "lines_telugu": [
        "సిరులన్ నమ్మఁగలేదు, భూమిపతులన్ సేవింపబోలేదు ని",
        "న్నెఱుఁగన్ నేరని దుష్టమానవులతో నింపెంతగావచ్చినన్",
        "మురియన్ లేదు, సమస్తభంగులను నిన్నున్ నమ్మి నీనామసం"
      ],
      "chandassu": "ఉ.",
      "makutam_telugu": "స్మరణన్ జేసెద గావవే దయను రామా జానకీనాయకా"
    },
    {
      "id": 7,
      "lines_telugu": [
        "మదిలో నిన్నుదలంచియున్ శరణనన్ మన్నించుచందంబులున్",
        "విదితంబై బహుశాస్త్రముల్దెలుపఁగా వేమాఱునిన్వేఁడినన్",
        "సదయత్వంబున బ్రోవవేమియిఁక దోసం బెంతయుం జేసినన్"
      ],
      "chandassu": "మ.",
      "makutam_telugu": "మదిలో నీవనినమ్మియుంటిఁగద రామా జానకీనాయకా"
    },
    {
      "id": 8,
      "lines_telugu": [
        "కరుణన్ గావవదేమి భక్తునియెడన్ కౌటిల్యమింతేటికిన్",
        "శరణన్నంతనె శత్రుసోదరున కాచంద్రార్కమౌనట్టి యా",
        "వరమేలాగున నిచ్చితో, కపటక్రవ్యాదేశునెట్లోమితో"
      ],
      "chandassu": "మ.",
      "makutam_telugu": "మఱపుల్ నాయెడగల్గెనా యిపుడు రామా జానకీనాయకా"
    },
    {
      "id": 9,
      "lines_telugu": [
        "నిను నేఁగొల్చెదనంటి నీచరణముల్ నేనమ్మినానంటి నా",
        "వినయోక్తుల్వినమంటి దోసముల నుర్విన్ మాపుమంటిన్ వరం",
        "బనిశంబీమనియంటి, నిన్ విడచి దేవా యన్యుసేవింప నా"
      ],
      "chandassu": "మ.",
      "makutam_telugu": "మనముం బాయకనిల్వమంటిఁగద రామా జానకీనాయకా"
    },
    {
      "id": 10,
      "lines_telugu": [
        "మఱువంబోకు పరాకుగాకు వరమిమ్మా నాకు నే దైవమున్",
        "సరిగారెన్నఁగనీకు, నీగుణకధల్ సల్పంగఁబోబోకు నా",
        "మొఱయాలించుటగొప్పనీకు, నదియేమోయంటివానాఁడు నీ"
      ],
      "chandassu": "మ.",
      "makutam_telugu": "మరియాదల్చనకుండనుండుఁగద రామా జానకీనాయకా"
    },
    {
      "id": 11,
      "lines_telugu": [
        "మిమునేనమ్మినవాఁద నాయెడను స్వామీ మున్ను బ్రహ్లాదునిన్",
        "విమలాత్ముండగు నవ్విభీషణుని దేవేంద్రాత్మజున్ ద్రౌపదిన్",
        "ప్రమదంబిచ్చుచుఁబ్రోచినట్లు నను సంభావింపు కారుణ్యతన్"
      ],
      "chandassu": "మ.",
      "makutam_telugu": "మమకారంబులువాసి గొల్చెదను రామా జానకీనాయకా"
    },
    {
      "id": 12,
      "lines_telugu": [
        "అహిశయ్యంబవళించుచున్ గరుడవాహారూఢిచే నొప్పుచున్",
        "దహనజ్వాలలమించు చక్రమరచేతన్ బట్టి దైత్యేశులన్",
        "బహుభంగిన్ దునుమాడి సర్వజగముల్ బాలింతువేవేళ నీ"
      ],
      "chandassu": "మ.",
      "makutam_telugu": "మహిమంబు ల్గొనియాడనావశమె రామా జానకీనాయకా"
    },
    {
      "id": 13,
      "lines_telugu": [
        "నిగమంబుల్గొనిపోవుసోమకునితో నీవంబుధిన్ జొచ్చి స",
        "త్వగతిన్ వానివధించి వేదచయముల్ వాణీశు కిప్పింపవే",
        "పగసాధించి మహాత్మ యచ్యుత పరబ్రహ్మంబవైనట్టి నీ"
      ],
      "chandassu": "మ.",
      "makutam_telugu": "దగు మీనాకృతి కేను మ్రొక్కెదను రామా జానకీనాయకా"
    },
    {
      "id": 14,
      "lines_telugu": [
        "దేవానీకము రాక్షసు ల్బలిమిచే ధీరాత్ములై మంథర",
        "గ్రావంబు, న్బెకలించి పాలకడలిన్ గవ్వంబుగాఁద్రచ్చినన్",
        "భావంబుల్చెడి లోకముల్ భయపడన్ బాలించి కూర్మంబవై"
      ],
      "chandassu": "శా.",
      "makutam_telugu": "మావక్షస్థలి నిల్పవే గరిమ రామా జానకీనాయకా"
    },
    {
      "id": 15,
      "lines_telugu": [
        "లనకాఖుండు వరబ్రభావపటిమన్ గర్వాంధుడై భూమితాఁ",
        "గొని వారాశినిడాగియున్నయపుడున్, క్రోడస్వరూపంబునన్",
        "దనుజాధీశునిద్రుంచి యెప్పటిగతిన్ ధాత్రిన్ దగన్ నిల్పవే"
      ],
      "chandassu": "మ.",
      "makutam_telugu": "మనుజాహారకులాటవీదహన రామా జానకీనాయకా"
    },
    {
      "id": 16,
      "lines_telugu": [
        "నరసింహాకృతి నుక్కుకంబమునజన్మంబౌచు నత్యుగ్రతన్",
        "కరయుగ్మంబునఁబట్టి హేమకశిపున్ ఖండించి శాంతుండవై",
        "హరబ్రహ్మాదులు మౌనిబృందములునిన్నాత్మన్ బ్రశంసింపఁగా"
      ],
      "chandassu": "శా.",
      "makutam_telugu": "మఱిబ్రహ్లాదుని గాచి తివెకద రామా జానకీనాయకా"
    },
    {
      "id": 17,
      "lines_telugu": [
        "మరుగుజ్జుండవునై వటుందవగుచున్ మధురవాక్యంబులం",
        "దరికిన్ మెప్పువహింపఁ బల్కుచు బలిన్ దానంబు మూడడ్గులున్",
        "బరగన్వేఁడి గ్రహించి భూమి నభముల్ పాదద్వయింగప్పి క్ర"
      ],
      "chandassu": "మ.",
      "makutam_telugu": "మ్మర పాదంబున దైత్యు ద్రొక్కితివి రామా జానకీనాయకా"
    },
    {
      "id": 18,
      "lines_telugu": [
        "జనకున్ జంపిన కోపవహ్ని దనరన్ శశ్వత్కుఠారంబుచే",
        "జనలోకేశుల నిర్వదొక్కతడవల్ సంధించి వేవేగమే",
        "యనిలో రూపులు మాపి కశ్యపునకున్ జ్యాదానమున్ జేయవే"
      ],
      "chandassu": "మ.",
      "makutam_telugu": "మనసోత్సాహముతోడ నిందలఁతు రామా జానకీనాయకా"
    },
    {
      "id": 19,
      "lines_telugu": [
        "మొదటం తాటకిద్రుంచి మౌనిసపనంబుంగాచి గౌరీశు వి",
        "ల్లదియంతన్ దునుమాడి భూసుతవివాహంబౌచు బిత్రాజ్ఞచే",
        "ముదమొప్ప న్వనభూమికేగి జగముల్మోదింపగారావణున్"
      ],
      "chandassu": "మ.",
      "makutam_telugu": "మదిలోభీతిలఁగూల్చవే ధరణి రామా జానకీనాయకా"
    },
    {
      "id": 20,
      "lines_telugu": [
        "బలరామాఖ్యుఁడవై హలాయుధమునం బల్మాఱుదైత్యేశులం",
        "దలల్న్ ద్రుంచి ప్రతాపమొప్పఖలులందండించి శిష్టావనం",
        "బిలఁ బ్రఖ్యాతిగసల్పి ధర్మములు పెంపేర్పాటుగానిల్పి ని"
      ],
      "chandassu": "మ.",
      "makutam_telugu": "ర్మలకీర్తిన్ విలసిల్లి తీవెకద రామా జానకీనాయకా"
    },
    {
      "id": 21,
      "lines_telugu": [
        "పురముల్మూఁడుజయింపఁగాఁ దలఁచియున్ బుద్ధుండవై నేర్పుతోఁ",
        "బురకాంతల్ వ్రతభంగమౌనటుల సంభోదింప గౌరీశుడున్",
        "శరవహ్నిందహియింపఁ డాపురములన్ సర్వాత్మనీమాయ నీ"
      ],
      "chandassu": "మ.",
      "makutam_telugu": "మరుఁగెవ్వండెఱుగంగశక్తుఁడగు రామా జానకీనాయకా"
    },
    {
      "id": 22,
      "lines_telugu": [
        "కలవేళన్ నృపులందఱుంగుంపతులై గర్వాంధులై తుఛ్చులై",
        "ఖలులై ధర్మవిహీనులై పరగుచున్ గౌటిల్యతన్ బూనఁగాఁ",
        "గలుకాఖ్యన్ జనియించి వారి నపుడున్ ఖండించి సద్ధర్మముల్"
      ],
      "chandassu": "మ.",
      "makutam_telugu": "మలినంబు ల్విడఁగొట్టినిల్పెదవు రామా జానకీనాయకా"
    },
    {
      "id": 23,
      "lines_telugu": [
        "శ్రీసీతాపతి రాఘవేంద్ర కరుణాసింధుండసత్యవ్రతా",
        "నీసాటెవ్వరు లేరటంచు మదిలోనిక్కంబుగా నమ్మితిన్",
        "నేసేవించెద నీపదాబ్జయుగళిన్ వేమారు నెల్లప్పుడున్"
      ],
      "chandassu": "శా.",
      "makutam_telugu": "మాసామీ ననుబ్రోవ నీకెతగు రామా జానకీనాయకా"
    },
    {
      "id": 24,
      "lines_telugu": [
        "నేమీదాసుడనంటి నాకు వరముల్ నీవిమ్మటంటిజుమీ",
        "మీనామంబుతలంతునంటి దయతో మేలీయవేయంటి ని",
        "న్నే నాబుద్ధిని నమ్మియుంటి కృపకున్ నీకన్నలేరంటి యో"
      ],
      "chandassu": "శా.",
      "makutam_telugu": "మానాధా ననునేలుమంటిగద రామా జానకీనాయకా"
    },
    {
      "id": 25,
      "lines_telugu": [
        "కరుణాసింధుడవండ్రు నిన్ను నది నిక్కంబంచు నేనమ్మి నీ",
        "చరణంబుల్మదిజేర్చి వేడితిని లేశంబైన దాక్షిణ్యమున్",
        "బొరయన్ జేయ వికేమిచేయవలయున్ పుణ్యాత్మ నేనెప్పుడున్"
      ],
      "chandassu": "మ.",
      "makutam_telugu": "మరువ న్నీపదపద్మము ల్మదిని రామా జానకీనాయకా"
    },
    {
      "id": 26,
      "lines_telugu": [
        "మిమ్మెన్నంగవశంబె ధాతకయినన్ మీపాదపద్మంబులన్",
        "నెమ్మింబుట్టియు లోకపావనియనన్ నీపుత్రిగంగానదిన్",
        "సమ్మోదంబున దా తరింప హరుడున్ చక్కందలం దాల్చడే"
      ],
      "chandassu": "శా.",
      "makutam_telugu": "మమ్మున్ బ్రోవగ నీవ యింకెవరు రామా జానకీనాయకా"
    },
    {
      "id": 27,
      "lines_telugu": [
        "శితికంఠుం డరచేతిపున్కవిడిచెన్ శ్రీదేవిభిక్షంబిడన్",
        "శ్రీకంఠుండుమహేశ్వరాఖ్యదనరెన్ సేవించి నీదాసుడై",
        "శ్రీకంఠుండు దహించె యాత్రిపురముల్ శీఘ్రంబు నీస్రాపునన్"
      ],
      "chandassu": "మ.",
      "makutam_telugu": "మాకింకేమిభయంబు నిన్గొలువ రామా జానకీనాయకా"
    },
    {
      "id": 28,
      "lines_telugu": [
        "రారా రాఘవ రామచంద్ర కరుణన్ రంజిల్ల నన్నేలరా",
        "రారా జానకీప్రాణనాధ రఘువీర నీవేదిక్కురా",
        "రారా నీదయ కేనుపాత్రుడనురా రావయ్య నన్బ్రోవగా"
      ],
      "chandassu": "శా.",
      "makutam_telugu": "మారాకార సహస్త్రశీర్షకృప రామా జానకీనాయకా"
    },
    {
      "id": 29,
      "lines_telugu": [
        "హరబ్రహ్మాదులు మౌనిబృందములు నిన్నాత్మన్నిరూపింపలే",
        "కెరుగంజాలక చిత్ప్రకాశుడవు లోకేశుండవంచున్ నమ",
        "స్కరణంబుల్దిగజేసి కాంచిరిగదా సర్వంబు నీవంచు ని"
      ],
      "chandassu": "మ.",
      "makutam_telugu": "న్మదినేభంగిని గానగావశమె రామా జానకీనాయకా"
    },
    {
      "id": 30,
      "lines_telugu": [
        "గౌరీనాయక చాపఖండన త్రిలోకారాధ్య దైత్యాంతకా",
        "పారావార విహారశత్రుభయదాపాపఘ్నుభక్తప్రియా",
        "వీరాగ్రేసరరాధవేశ హరిగోవిందా ననున్ గావవే"
      ],
      "chandassu": "శా.",
      "makutam_telugu": "మారెన్నంగను లేరు నీసమము రామా జానకీనాయకా"
    },
    {
      "id": 31,
      "lines_telugu": [
        "బలగర్వాంధుని దానశీలుని బలిన్ బంధింపవే పొట్టివై",
        "బలిమిన్ జంపవె రాజులన్ పరశుచే పారుండవై యుగ్రతన్",
        "ఖలుఁడౌరావణుఁద్రుంపవే యవనిజాకాంతుండవై దేవ నీ"
      ],
      "chandassu": "మ.",
      "makutam_telugu": "ర్మలకీర్తుల్ప్రభవింపజేసితివి రామా జానకీనాయకా"
    },
    {
      "id": 32,
      "lines_telugu": [
        "నరమాంసాశనసంఘము ల్దివిజులన్ దండించి దుష్టాత్ములై",
        "పరగన్ వారినిం బల్మిచే దునుముచున్ పద్మాక్షదేవావళిం",
        "గరుణంబ్రోచితివీవెకావె సుగుణా కారుణ్యవారాసి నీ"
      ],
      "chandassu": "మ.",
      "makutam_telugu": "మరుగుంజొచ్చినవారి కేకొదువ రామా జానకీనాయకా"
    },
    {
      "id": 33,
      "lines_telugu": [
        "ఏనీదాసుడ నీవునాదొరవు యింకెవ్వారినింగొల్తుని",
        "న్నేనాయాత్మదలంచువాడనిక నానేరంబులెన్నేనియున్",
        "గానన్ వచ్చినగావగాదగురమాకాంత భవత్సేవనే"
      ],
      "chandassu": "శా.",
      "makutam_telugu": "మానన్గష్టములెన్నివచ్చినను రామా జానకీనాయకా"
    },
    {
      "id": 34,
      "lines_telugu": [
        "స్థిరబుద్ధిన్ నినునాశ్రయించి యెపుడున్ చిద్రూపసర్వేశ యీ",
        "శ్వర నారాయణ యిందిరారమణ దేవాభక్త సంరక్షణా",
        "పరమాత్మా మునికోతిపూజిత పరబ్రహ్మం బవంచున్ మదిన్"
      ],
      "chandassu": "మ.",
      "makutam_telugu": "స్మరణల్ సల్పెద యిమ్ముసద్గతిని రామా జానకీనాయకా"
    },
    {
      "id": 35,
      "lines_telugu": [
        "శ్రీరామ రఘురామరామయని నేసేవింతునీపాదముల్",
        "నీరూపెన్నగజాల గాన దయతో నీవేప్రసన్నుండవై",
        "రారాయేమిభయంబురా యనుచు ధారాళంబుగబల్కవే"
      ],
      "chandassu": "శా.",
      "makutam_telugu": "మారుంజెప్పకనిన్నుఁజేరెదను రామా జానకీనాయకా"
    },
    {
      "id": 36,
      "lines_telugu": [
        "పదునాల్గౌ భువనంబులున్ సుఖరతిం బాటిల్లెనీబొజ్జలో",
        "మెదలన్ నీవుధరించికాచెదవు స్వామీ నీకు దాసుండనీ",
        "బదులేలేరని భర్తవీవె యనుచుం భక్తిన్ మృదంగధ్వనిన్"
      ],
      "chandassu": "మ.",
      "makutam_telugu": "మదమాతంగమునెక్కిసాటెదను రామా జానకీనాయకా"
    },
    {
      "id": 37,
      "lines_telugu": [
        "గురువుల్ శిష్యులఁ గానవచ్చి స్వపదాంగుష్టంబులున్ గన్నులుం",
        "బొరయంమ్రొక్కుమనంగవచ్చు శిరముల్ బూజించి మాకానుకల్",
        "దలచిమ్మంచనవచ్చుగాని మరి యాత్మన్ నిన్ను నీమాయ నీ"
      ],
      "chandassu": "మ.",
      "makutam_telugu": "మరుగు ల్గానగలేరు పండితులు రామా జానకీనాయకా"
    },
    {
      "id": 38,
      "lines_telugu": [
        "సతతంబున్ ఘనవిద్యలున్ జదువుచున్ శాస్త్రంబులుం జూచుచున్",
        "ప్రతిపాదించుచు తత్వమార్గరచనల్ భాషించి బ్రహ్మంబుగాం",
        "చితిమంచున్ రుచిపుట్టగా సభలలో చెప్పంగనే కానిదా"
      ],
      "chandassu": "మ.",
      "makutam_telugu": "మతినిర్జించిన సౌఖ్యముల్గనరు రామా జానకీనాయకా"
    },
    {
      "id": 39,
      "lines_telugu": [
        "పరమంబైన భవత్కధానుతుల సద్భావంబు పద్యంబులన్",
        "దరుచైతప్పులునున్న పుణ్య మరచేతంగాంతురెట్లన్ననున్",
        "మరయంచున్ దపమాచరింపు యెరుకన్ మన్నించి మేలియ్యవా"
      ],
      "chandassu": "మ.",
      "makutam_telugu": "మరువన్ బోకుము యిట్టిచందములు రామా జానకీనాయకా"
    },
    {
      "id": 40,
      "lines_telugu": [
        "శ్రీకంఠుం డరచేతిపున్కవిడిచెన్ శ్రీదేవిభిక్షంబిడన్",
        "శ్రీకంఠుండుమహేశ్వరాఖ్యదనరెన్ సేవించి నీదాసుడై",
        "శ్రీకంఠుండు దహించె యాత్రిపురముల్ శీఘ్రంబు నీస్రాపునన్"
      ],
      "chandassu": "మ.",
      "makutam_telugu": "మాకింకేమిభయంబు నిన్గొలువ రామా జానకీనాయకా"
    },
    {
      "id": 41,
      "lines_telugu": [
        "ఘనతన్ జెందిరి నీదునామపఠనన్ గౌరీశ వాణీశులున్",
        "మునులున్ తారకనామజప్యమున నిన్నున్ నీపదాబ్జంబులున్",
        "గనియుత్కృష్టమహాత్ములైరి నిను వేడ్కన్ గొల్చినన్ పాపము"
      ],
      "chandassu": "మ.",
      "makutam_telugu": "ల్మనునే పోవునుకాక భస్మమయి రామా జానకీనాయకా"
    },
    {
      "id": 42,
      "lines_telugu": [
        "కదలన్ బోకను వేయినోళ్ళ నహిలోకస్వామి మిమ్మేర్పడన్",
        "తుదిముట్టన్ నుతియింపలేక నిగిడెన్ దోషఘ్ను నిన్నింక నా",
        "మది సంస్తుత్యముచేయగావశమె నే మందుండ నజ్ఞానుడన్"
      ],
      "chandassu": "మ.",
      "makutam_telugu": "మదిలోనొక్కటిగంటి మీశరణు రామా జానకీనాయకా"
    },
    {
      "id": 43,
      "lines_telugu": [
        "పగనైనన్ వగనైన ప్రాణభయ మాపాదింపగానైన నీ",
        "దగునామంబు దాంచువారికి యధార్ధంబైన పుణ్యంబులుం",
        "నిగమస్తుత్య లభించు నన్న పలుకుల్ నిక్కబదెట్లన్న న"
      ],
      "chandassu": "మ.",
      "makutam_telugu": "మ్మగఘంటాశ్రవుబ్రోచినట్లర రామా జానకీనాయకా"
    },
    {
      "id": 44,
      "lines_telugu": [
        "జయరామా హరి వాసుదేవ గజరాట్ సంత్రాసవిచ్ఛేదనా",
        "నియతాత్మా యహిశాయి కృష్ణ వరదా నియుండ లోకేశ శ్రీ",
        "దయితాచిత్తసరోజభృంగమధుదైత్యంధ్వంన సర్వేశ్వరా"
      ],
      "chandassu": "మ.",
      "makutam_telugu": "మయపుత్రీధవకంఠనిర్దళన రామా జానకీనాయకా"
    },
    {
      "id": 45,
      "lines_telugu": [
        "చనునే నామొరయాలకించక వృధాజాడ్యంబునుంజేయగా",
        "వినుమీభక్తులతోటివాడ నగుదున్ వేరున్నదే నాయెడన్",
        "అనఘా నన్నుతరింపజేయు మిక నీ కాత్ముండ దాసుండనై"
      ],
      "chandassu": "మ.",
      "makutam_telugu": "మనుచున్ నిన్ను స్మరించుచుండెదను రామా జానకీనాయకా"
    },
    {
      "id": 46,
      "lines_telugu": [
        "స్వామీ నీవు పరాకుగాక వినుమీ స్వాంతంబురంజిల్లగా",
        "నామాటల్ భవదీయదాసుడనుగానన్ బ్రేమచే దేవ దే",
        "వా మానాయక నిన్నెనమ్మితిని నీవాడన్ ననుంగాచి యి"
      ],
      "chandassu": "శా.",
      "makutam_telugu": "మ్మామోక్షంబు మదీయవాంఛయిదె రామా జానకీనాయకా"
    },
    {
      "id": 47,
      "lines_telugu": [
        "మదిలో నిన్నుందలంచి వేడుకొని యేమంటిం దయాసాగరా",
        "విదురుండాడినభంగి నేనడిగితిన్ వేడ్కన్ వరంబిచ్చుటల్",
        "యిదినీకున్ సహజంబకాదె దయతో యిష్టంబులన్ దీర్చి నా"
      ],
      "chandassu": "మ.",
      "makutam_telugu": "మదికిన్ సంతసమంద జేయగదె రామా జానకీనాయకా"
    },
    {
      "id": 48,
      "lines_telugu": [
        "కరినీకేమిడియుండెనాడు చెపుమా ఘంటాశ్రవుండేమనెన్",
        "శరతల్పుండగు భీష్ముడేమియొసఁగెన్ సద్భక్తియున్ దప్పనీ",
        "శరణుంజొచ్చినయావిభీషణుడు యేసంబంధియో నీకు నీ"
      ],
      "chandassu": "మ.",
      "makutam_telugu": "మరుగుల్ నీవలపక్షము ల్దెలిసె రామా జానకీనాయకా"
    },
    {
      "id": 49,
      "lines_telugu": [
        "నీరూపంబునుతింప శక్యమగునే నీపాదపద్మంబులున్",
        "జేరన్ రాయి యహల్యయయ్యెఁబృధివిన్ సీతేశనీమోహనా",
        "కారంబీయెడనాకు జూపగదవే కాకుత్సవంశోద్భవా"
      ],
      "chandassu": "శా.",
      "makutam_telugu": "మారాకారయటంచుగొల్చెదను రామా జానకీనాయకా"
    },
    {
      "id": 50,
      "lines_telugu": [
        "నీపాదాంబుజయుగ్మమున్ దలచెదన్ నీకీర్తనల్బాడెదన్",
        "గోపాలా యదునందనా యనుచు నీకున్ మ్రొక్కెదన్ భక్తితో",
        "నీపేరం బనిచేయుచున్ గరములన్ నిన్నింక బూజించెదన్"
      ],
      "chandassu": "శా.",
      "makutam_telugu": "మాపాలం గరుణింపవేయెపుడు రామా జానకీనాయకా"
    },
    {
      "id": 51,
      "lines_telugu": [
        "జననంబై యిహలోకసౌఖ్యములచే సంతోషచిత్తుందనై",
        "ఘనసంసారపయోధిలోముణిగి కాంక్షల్మిక్కిలై మూఢతన్",
        "నినునెంతైనదలంపలేని నరుడన్, నీచస్వభావుండ నై"
      ],
      "chandassu": "మ.",
      "makutam_telugu": "మనుచున్నాడను యేమిజెప్పవలె రామా జానకీనాయకా"
    },
    {
      "id": 52,
      "lines_telugu": [
        "హరి గోవింద ముకుంద కృష్ణ జగధాధారాహిపర్యంక యీ",
        "శ్వర గోపాలక చక్రహస్త కమలేశా రామ నారాయణా",
        "మరలోకేశ జనార్ధన భవహరా మౌనీంద్ర సంసేవితా"
      ],
      "chandassu": "మ.",
      "makutam_telugu": "మరుపెంతైననురాదు నీమహిమ రామా జానకీనాయకా"
    },
    {
      "id": 53,
      "lines_telugu": [
        "వృధగా జేయకు నాదుమొఱ్ఱవిను నిన్వేడన్ పరాకా దయా",
        "నిధివంచున్ బహునమ్మినానిపుడు నన్నిట్లేచగా న్యాయమా",
        "విధిరుద్రామరవంద్య నీశరణు రావే నన్ను రక్షింపవే"
      ],
      "chandassu": "మ.",
      "makutam_telugu": "మదుసంహార భవత్పదాశ్రయుడ రామా జానకీనాయకా"
    },
    {
      "id": 54,
      "lines_telugu": [
        "బలిపాతాళముకంతద్రొక్కిన భవత్పాదంబురాకుండెనో",
        "అలపాషాణముమీది పాదమిపుడున్నట్లుండెనో గాల నీ",
        "విలస్త్పాదములేలజూపవయ నీవేదిక్కునాకంటి ను"
      ],
      "chandassu": "మ.",
      "makutam_telugu": "మ్మలికన్ బెట్టక యిమ్ము వేవరము రామా జానకీనాయకా"
    },
    {
      "id": 55,
      "lines_telugu": [
        "మిను బ్రహ్మాదు లెరుంగలేరనినచో నేనెంతవాడన్ నినున్",
        "గన నజ్ఞానుడ మూఢుడన్ జడుడ లోకస్తుత్య నీపాదచిం",
        "తనగల్గం గరుణింపవే దయను నీదాసుండనై యుర్విలో"
      ],
      "chandassu": "మ.",
      "makutam_telugu": "మనుదు నిన్ను దలంచుచు నందిని రామా జానకీనాయకా"
    },
    {
      "id": 56,
      "lines_telugu": [
        "తెలియన్ లేరు మహాత్మ నిన్ను మునులున్ దేవేంద్ర రుద్రాదులే",
        "వలనన్ నీపదపద్మముల్ దలచిరో వారెంతయో శ్రేష్టులై",
        "విలసత్కాంతులనొప్పియుండిరొ ననున్ వీక్షించి రక్షింపు నే"
      ],
      "chandassu": "మ.",
      "makutam_telugu": "మలినస్వాంతుడగాను దాసుడను రామా జానకీనాయకా"
    },
    {
      "id": 57,
      "lines_telugu": [
        "శ్రీనారాయణ రాఘవేంద్ర కరుణాసింధుండగోపాలకా",
        "నీనామామృతసారమీయగదవే నీపాదభృత్య్డనై",
        "నానాపాపచయంబుబాసెదను గానన్ మోక్షమ్మీయంగదే"
      ],
      "chandassu": "శా.",
      "makutam_telugu": "మానాధా శరణంచువేడితిని రామా జానకీనాయకా"
    },
    {
      "id": 58,
      "lines_telugu": [
        "గురువై దేవుడవై సనాతనుడవై కోదండహస్తుండవై",
        "కరుణానీరధివై జగన్నుతుడవై కౌసల్యాపుత్రుండవై",
        "నెరి నాతల్లివి రండ్రివై బరగుచున్ నిత్యంబు నన్బ్రోవవే"
      ],
      "chandassu": "మ.",
      "makutam_telugu": "మరుగుల్బెట్టకు నిన్నె నమ్మితిని రామా జానకీనాయకా"
    },
    {
      "id": 59,
      "lines_telugu": [
        "నాపాలన్ గృపగల్గి దొడ్డదొరవై నాతల్లివై తండ్రివై",
        "నాపుణ్యంబులరాశివై ఘనుడవై నన్గాచుదైవంబవై",
        "నాపాపాపహమూతిన్ వై సముడవై నాపెన్నిధానంబవై"
      ],
      "chandassu": "శా.",
      "makutam_telugu": "మాపాలన్ గరుణించిబ్రోవగదె రామా జానకీనాయకా"
    },
    {
      "id": 60,
      "lines_telugu": [
        "ఘనసంసారపయోధిదాటుటకు మార్గంబేదియో వేగనేఁ",
        "గనగా జేయగదయ్య యింకెవరు నన్గావఁగ నీవయ్య ని",
        "న్ననయంబున్ భజింతునయ్య మరినీకాత్ముండనేనయ్యమీ"
      ],
      "chandassu": "మ.",
      "makutam_telugu": "మనసుంబెట్టగదయ్య నాగతికి రామా జానకీనాయకా"
    },
    {
      "id": 61,
      "lines_telugu": [
        "అరిషడ్వర్గములన్ జయించి సుఖినై యాత్మన్ నినున్ గొల్చినా",
        "దురితంబుల్ హరియించితిన్ సకలదుర్దోషంబులన్ బాసితిన్",
        "హరినీదాసుడనైతి నింక మది నీధ్యానంబుగావింతు క్ర"
      ],
      "chandassu": "మ.",
      "makutam_telugu": "మ్మరజన్మంబులనొందకుండగను రామా జానకీనాయకా"
    },
    {
      "id": 62,
      "lines_telugu": [
        "హరు శైలాత్మజ నాంజనేయ ధ్రువు నయ్యక్రూరునిం వ్యాసునిన్",
        "గరినిన్ భీష్ముని నారదున్ బలి శుకున్ ఘంటాశ్రవున్ ద్రౌపదిన్",
        "నరు బ్రహ్లాదు విభీషణుం గొలుతునో నారాయణాయంచు వే"
      ],
      "chandassu": "మ.",
      "makutam_telugu": "మరునీనామము బాయకుండుదును రామా జానకీనాయకా"
    },
    {
      "id": 63,
      "lines_telugu": [
        "గతినీవేయనినమ్మియుంటి యీద్గంటిన్ మరేచందముల్",
        "మతిహీనుండనుగాన నేనెరుగ రామా నామనఃపద్మమం",
        "దరికారుణ్యముతోడ నిల్వగదెమోహాంధ్యంబులన్ బాసినే"
      ],
      "chandassu": "మ.",
      "makutam_telugu": "మతిమంతుడనునౌచునిన్గనుదు రామా జానకీనాయకా"
    },
    {
      "id": 64,
      "lines_telugu": [
        "స్థిరతన్ ధ్యానముసేయు సన్మునులకుం జిత్తాబ్జభృంగంబునై",
        "పురుహూతాది సమస్తదేవతలకున్ బూజింపముఖ్యంబునై",
        "పరగెన్ నీపదపంకజద్వితయమో పద్మాక్ష నీసాటికిన్"
      ],
      "chandassu": "మ.",
      "makutam_telugu": "మరియేదైవములేడు యెంచగను రామా జానకీనాయకా"
    },
    {
      "id": 65,
      "lines_telugu": [
        "రామా నీదయకేనుపాతృడను రారా వేగ నన్గావరా",
        "నీమాయల్గనలేనురా దెలుపరా నీకేనుభక్తుండరా",
        "కామాంధుండనుగానురా నిజమురా కౌటిల్యమింకేలరా"
      ],
      "chandassu": "శా.",
      "makutam_telugu": "మామీదం గృపయుంచరా శరణు రామా జానకీనాయకా"
    },
    {
      "id": 66,
      "lines_telugu": [
        "జననంబందియు వృద్ధిబొంది పిదపన్ సంసారకృత్యంబులం",
        "దనియంజేసితి చాలు నింక హరి నీదాసుండనైభక్తితో",
        "జనలోకంబున నీదు కీర్తనాసుధాసారంబునే గ్రోలెదన్"
      ],
      "chandassu": "మ.",
      "makutam_telugu": "మనసుంబట్టి హరించు నాయఘము రామా జానకీనాయకా"
    },
    {
      "id": 67,
      "lines_telugu": [
        "హరి నావిన్నపమొక్కటైనవినవయ్య పూర్వకాలమ్మునన్",
        "గరి మొర్రెట్లు వినంగనోపితివి గంగానందనుండట్లు నీ",
        "శరణుంజొచ్చిన నెట్లు బ్రోచితివి యాచందంబులట్లుండన"
      ],
      "chandassu": "మ.",
      "makutam_telugu": "న్మదినిబ్భంగిని జూడవచ్చునయ రామా జానకీనాయకా"
    },
    {
      "id": 68,
      "lines_telugu": [
        "తగదా నాకభయంబునిచ్చుటకు నేదాసుడనయ్యుండగాఁ",
        "దగునా కంసవిదారి నన్నువీడ నా తప్పేదియో జెప్పుమా",
        "పగలున్ రాత్రియు నిన్ను నేదలతు నాభావంబునన్ భక్తితో"
      ],
      "chandassu": "మ.",
      "makutam_telugu": "మగుడన్ నాయెడ పంతమేమిటికి రామా జానకీనాయకా"
    },
    {
      "id": 69,
      "lines_telugu": [
        "జపముల్ సల్పగలేదు పుణ్యనదులం జేరంగబోలేదు నే",
        "నుపవాసంబులనుండలేదు వినుమా యుష్మత్పదాంభోజమే",
        "నెపుడున్ నాహృదయంబునన్ నిలిపి నిన్నేగొల్తు దైత్యఘ భీ"
      ],
      "chandassu": "మ.",
      "makutam_telugu": "మ పరాకేమిటికయ్య నాయెడను రామా జానకీనాయకా"
    },
    {
      "id": 70,
      "lines_telugu": [
        "పతినీవే గతినీవె నాదొరవునై పాలించగానీవె నన్",
        "మతిమంతుండగజేయ నీవె దయతో నన్నేలగానీవె న",
        "న్నతి ప్రేమంబున బ్రోవ నీవెపుడు నాయాత్ముండవున్నీవె నా"
      ],
      "chandassu": "మ.",
      "makutam_telugu": "మతిలో నిల్చినవాడవీవెకద రామా జానకీనాయకా"
    },
    {
      "id": 71,
      "lines_telugu": [
        "పుట్టింపగను వృద్ధిజేయఁగ లయంబునన్ సల్పగానీవె నీ",
        "గుట్టున్మాయలుగానలేరు విధియుం గూఢంబుగా క్రేపులన్",
        "బుట్టించేమియొనర్చెచక్రధర నన్భాదించు పాపంబులన్"
      ],
      "chandassu": "శా.",
      "makutam_telugu": "మట్టించీయగదయ్య పుణ్యములు రామా జానకీనాయకా"
    },
    {
      "id": 72,
      "lines_telugu": [
        "మదియేనొక్కటిగంటి భక్తులయెడన్ మన్నించుచందంబు నే",
        "నదియుంజెప్పెద నంజనీసుతుని బ్రహ్లాదుం బలిన్ వ్యాసుఁద్రౌ",
        "పది నక్రూరు విభీషణున్ విదురునిం బ్రఖ్యాతిగా గావవా"
      ],
      "chandassu": "మ.",
      "makutam_telugu": "మదియందున్ నను నట్టుజూడు మిక రామా జానకీనాయకా"
    },
    {
      "id": 73,
      "lines_telugu": [
        "ఉడురాడ్జూటశరణ్య శేషశయనా యుత్కృష్టకీర్తిప్రభా",
        "విడిపోనేరవు పూర్వజన్మఫలముల్ వేధించునంచు న్భయం",
        "పడి నీపదసరోజముల్ దలచి నీభక్తుండనైతింగదా"
      ],
      "chandassu": "మ.",
      "makutam_telugu": "మడియంజేయుము నాదుపాపములు రామా జానకీనాయకా"
    },
    {
      "id": 74,
      "lines_telugu": [
        "భ్రమలు న్నాకు మరేమిలేవు యిక నీపాదాబ్జముల్ గొల్వగా",
        "భ్రమయే యొక్కటిగన్నవాడ నటులన్ పాతృండనైయుండెదన్",
        "సమబుద్ధిన్ నినువేడెదన్ మనమునన్ సంతోషినైయుందు నా"
      ],
      "chandassu": "మ.",
      "makutam_telugu": "మమతల్దీర్పగనీవ యింకెవరు రామా జానకీనాయకా"
    },
    {
      "id": 75,
      "lines_telugu": [
        "దిననాధాయుతకోతితేజదివిజాదిత్యాదిసంస్తుత్యస",
        "న్మునిచిత్తాబ్జనివాసభక్తజనసమ్మోదాంఘ్రిపద్మద్వయా",
        "నినునేనెప్పుడు రామరామయనుచున్ నీయందుసద్భక్తితో"
      ],
      "chandassu": "మ.",
      "makutam_telugu": "మనమందుంభజియింతు గావగదె రామా జానకీనాయకా"
    },
    {
      "id": 76,
      "lines_telugu": [
        "సిరికిన్ భర్తవునై సురాధిపులకున్ సేవింపదైవంబవై",
        "హరబ్రహ్మాదులెరుంగరాని బహుమాయాత్ముండవై నీవుయీ",
        "ధరణింబుట్టుచు దుష్టులందునుముచున్ ధర్మంబులంనిల్పుచున్"
      ],
      "chandassu": "మ.",
      "makutam_telugu": "మరియాశ్చర్యముగా నటింతువయ రామా జానకీనాయకా"
    },
    {
      "id": 77,
      "lines_telugu": [
        "కంటిన్ నీపదపద్మము ల్మనములో ఖండించితిన్ పాపముల్",
        "వింటిన్ నీసుచరిత్రముల్ముదముతో వెర్రిన్ విడంగొట్టితిన్",
        "బంతన్ నిన్ను మనంబునం దలచుచుం భావించి మేల్గాంచుచుం"
      ],
      "chandassu": "శా.",
      "makutam_telugu": "మంటిం న్నీదయజెప్పగావశమె రామా జానకీనాయకా"
    },
    {
      "id": 78,
      "lines_telugu": [
        "వరగర్వమున నష్టదిక్పతులనున్ వంచించిజైలాసమున్",
        "గరముల్సాచియునెత్తినట్టిప్రబలున్ గర్వాందునిన్ రావణున్",
        "సురసంఘంబులు మెచ్చ ద్రుంచితివి నీశూరత్వమున్ బల్కగా"
      ],
      "chandassu": "మ.",
      "makutam_telugu": "మరిబ్రహ్మాదులకైన జొప్పడునె రామా జానకీనాయకా"
    },
    {
      "id": 79,
      "lines_telugu": [
        "అతిభక్తిన్ నిను నెంతగానుతులు నాయాత్మన్ దగన్ జేయగా",
        "మతినింబెట్టవుయేమియంచనవు నమ్మన్ లేవ నాయందునన్",
        "గతినీవేయని యంత్గాదె యెపుడున్ గారుణ్యమున్ గల్గి నా"
      ],
      "chandassu": "మ.",
      "makutam_telugu": "మతిలోనిల్చి కృతార్థుఁజేయగదె రామా జానకీనాయకా"
    },
    {
      "id": 80,
      "lines_telugu": [
        "క్షీరాంభోధివిహార సర్వసుమనశ్చిత్తాబ్జసంచార శృం",
        "గారాకార సుమేరుధీరగిరిరాడ్గంభీర సద్భక్తమం",
        "దారాంభోధిసుతాత్మదార పరతత్వాధార నీకీధరన్"
      ],
      "chandassu": "మ.",
      "makutam_telugu": "మారెవ్వారిక నీవెకర్తవయ రామా జానకీనాయకా"
    },
    {
      "id": 81,
      "lines_telugu": [
        "వనజాతప్రభవామరేంద్రనుత దేవా సర్వభూతాదిరా",
        "డ్భవకోదండవిఖండనా సకలపాపధ్వంస దైత్యాంతకా",
        "వినవే యార్తకనావనా యనుచు నేవిజ్ఞాపనల్ సేయఁగా"
      ],
      "chandassu": "మ.",
      "makutam_telugu": "మనసుంబెట్టక యుండుటేమిటికి రామా జానకీనాయకా"
    },
    {
      "id": 82,
      "lines_telugu": [
        "ఇకనేనెట్టులనిందలంతు హరి నన్నీవేమిగా జేసెదో",
        "యొకమార్గంబిదియంచు జెప్పదగదే యోదేవ నీదాసుడన్",
        "అకటా నాకభయంబులిమ్ము కరుణాత్మా నీవెనాదిక్కయా"
      ],
      "chandassu": "మ.",
      "makutam_telugu": "మకరాక్షాసురప్రాణవిర్దళన రామా జానకీనాయకా"
    },
    {
      "id": 83,
      "lines_telugu": [
        "మధురంబుల్విడి చేదుగోరుకరణిన్ మర్త్యావళుల్ వెఱ్ఱులై",
        "వృధ దైవంబులగొల్చుటేమి ఫలమో వేమారు నిన్వేడగా",
        "నధికారంబున మోక్షమిచ్చుటకు దేవా నీవెదైవంబవో"
      ],
      "chandassu": "మ.",
      "makutam_telugu": "మధువైరీ యికమాటలేమిటికి రామా జానకీనాయకా"
    },
    {
      "id": 84,
      "lines_telugu": [
        "కనకగ్రావము మందిరంబు కలుము ల్గన్నమ్మ యిల్లాలు స",
        "ద్ఘనతన్ సృష్టియొనర్చువాడు సుతుడున్ తద్దేవతల్ భృత్యులున్",
        "మునులున్ భక్తులు శూలి మిత్రుడనగా ముఖ్యుండవై కర్తవై"
      ],
      "chandassu": "మ.",
      "makutam_telugu": "మనసొప్పన్ ప్రభువై నటింతువయ రామా జానకీనాయకా"
    },
    {
      "id": 85,
      "lines_telugu": [
        "సుధ జన్మించిన తోడనె వనితవై శోభిల్లి దైత్యేశులున్",
        "వ్యధజెందన్ సురబృందము ల్దనియ నీవావేళ పీయూషమ",
        "త్యధికంబొప్పగబోసి రాక్షసుల గర్వాటోపముల్ మాన్పవే"
      ],
      "chandassu": "మ.",
      "makutam_telugu": "మధురంబుల్ భువి నీచరిత్రములు రామా జానకీనాయకా"
    },
    {
      "id": 86,
      "lines_telugu": [
        "నీరూపంబిదియంచు నెన్నదరమౌనే యేరికిన్ ధాత్రిపై",
        "వీరాగ్రేసరు డర్జునుం డతనికీవేచూపవే రూపమున్",
        "యేరూపంబనిరూఢిలేక మదిలో యీశా పరబ్రహ్మయో"
      ],
      "chandassu": "శా.",
      "makutam_telugu": "మారారీనుతయంచు మ్రొక్కెదను రామా జానకీనాయకా"
    },
    {
      "id": 87,
      "lines_telugu": [
        "కరిపట్ణంబున కేగి కౌరవులతో కార్యానుకూలంబుగా",
        "కురురాజొద్దను ధర్మరాజుపలుకుల్ గొన్నిందగంజెప్పినన్",
        "చెరుపుల్ జెప్పితివంచు నీయెడను దుశ్చేష్టల్దలంపన్ సభన్"
      ],
      "chandassu": "మ.",
      "makutam_telugu": "మరినీయద్భుతరూపుజూపితివి రామా జానకీనాయకా"
    },
    {
      "id": 88,
      "lines_telugu": [
        "అరయన్ పార్వతీప్రాణనాధునకుమస్తాగ్రంబునన్ రత్నమై",
        "వరమౌనీశ్వరభక్తబృందమునకున్ భాసిల్లు మోక్షాంకమై",
        "గరిమన్ సాయకశాయికింజననియైగన్పించుమున్నేటికిన్"
      ],
      "chandassu": "మ.",
      "makutam_telugu": "మరిపుట్టిల్లగు నంఘ్రులం దలతు రామా జానకీనాయకా"
    },
    {
      "id": 89,
      "lines_telugu": [
        "పతినీవేయని నీదునామపఠనన్ బాటించి దత్సారముం",
        "సతతంబున్ రుచిపుట్టజుఱ్ఱెదను నాసంకల్పము ల్దీర్చుమీ",
        "నుతులున్మిక్కిలిచేయనేర నెపుడున్ నోరూరమీకీర్తనల్"
      ],
      "chandassu": "మ.",
      "makutam_telugu": "మతినిల్పేను బఠించుచుండెదను రామా జానకీనాయకా"
    },
    {
      "id": 90,
      "lines_telugu": [
        "హరి నీపాదసరోజముల్ సతమునాయాత్మన్గనన్ జేసెదన్",
        "నెరినాకష్టములెన్నడున్ దరుగునో నేనెట్లు నిన్గాంతునో",
        "కరుణాసింధుడ చెప్పవే దయను లోకస్తుత్య లక్ష్మీశ యే"
      ],
      "chandassu": "మ.",
      "makutam_telugu": "మరకేనెప్పుడు నీకుమ్రొక్కెదను రామా జానకీనాయకా"
    },
    {
      "id": 91,
      "lines_telugu": [
        "హరి శ్రీకృష్ణ ముకుంద చక్రధరకంసారాతి వైకుంఠమం",
        "దిర గోపాలక నందనందన రమాధీష్టానలోకేశ్వరీ",
        "శ్వరగోవిందమురారిశౌరి యనుచున్ భక్తిన్ నినుంగొల్చి నీ"
      ],
      "chandassu": "మ.",
      "makutam_telugu": "మరుగుంజొచ్చితినయ్య కావుమిక రామా జానకీనాయకా"
    },
    {
      "id": 92,
      "lines_telugu": [
        "ఖరునిందృంచి కబంథునిం దునిమి కోకద్రోహియౌ రావణున్",
        "శరజాలంబులపాలుజేసి త్రిశరున్ శాసించి దైత్యాళినం",
        "దర దున్మాడియు లోకము ల్ముదమునొందంజేసితీవేకదా"
      ],
      "chandassu": "మ.",
      "makutam_telugu": "మరపుల్ రావు భవత్ప్రతాపములు రామా జానకీనాయకా"
    },
    {
      "id": 93,
      "lines_telugu": [
        "ఇక నెన్నింతికి నిన్ను నేవదల నాయిచ్ఛన్ దయాళిందవై",
        "అకలంకుండను నీదుభక్తుడను నీయాత్మన్ సదాగొల్చెదన్",
        "శుకభంగిన్ గృపగల్గినిశ్చలత నన్నుంగాచి రక్షింపవే"
      ],
      "chandassu": "మ.",
      "makutam_telugu": "మకరిందృంచి కరీంద్రుగాచుక్రియ రామా జానకీనాయకా"
    },
    {
      "id": 94,
      "lines_telugu": [
        "అదితీనందనులున్ విధాత మునులయ్యామ్నాయముల్ రుద్రుడున్",
        "విదితంబొప్పగ గానలేరనగ నిన్వేడంగ నాశక్యమే",
        "చదువుల్నేరను మానవాథముడ నాశక్త్యానుసారంబుగా"
      ],
      "chandassu": "మ.",
      "makutam_telugu": "మదిలోనెప్పుడు గొల్చుచుండెదను రామా జానకీనాయకా"
    },
    {
      "id": 95,
      "lines_telugu": [
        "కరినేలాగునగాచినావొధృవుకాంక్షల్దీర్చుటేబ్భంగియో",
        "నరువాంచ్ఛావళి నెట్లొసంగితొ బలిన్ నాడెట్లురక్షించితో",
        "యెరుగన్ తద్ధయస్వామినాయెడను నీవిట్లున్విచారించుటల్"
      ],
      "chandassu": "మ.",
      "makutam_telugu": "మదినింకాదరణంబులేకునికి రామా జానకీనాయకా"
    },
    {
      "id": 96,
      "lines_telugu": [
        "అహితల్పా ఖగవాహనా యసురసంహారా దయాసాగరా",
        "తుహినోర్వీధరజార్చితా నిగమసంస్తుత్యా జగద్రక్షకా",
        "విహగేంద్రధ్వజచక్రహస్తవరదా విప్రాళిసంసేవితా"
      ],
      "chandassu": "మ.",
      "makutam_telugu": "మహిపుత్రీధవ భక్తవత్సలుడ రామా జానకీనాయకా"
    },
    {
      "id": 97,
      "lines_telugu": [
        "అధికాశ్చర్యము నీచరిత్రములు సర్వాధిశకీశాళి యం",
        "బుధి బంధించుట లంకకుం జనుటయుం పూర్వామరాధీశులం",
        "పృధివింగూల్చుట చోద్యనయ్యె బిటు లే పృధ్వీశులుం జేసిరే"
      ],
      "chandassu": "మ.",
      "makutam_telugu": "మధువిధ్వంస మహాత్మ నీకెతగు రామా జానకీనాయకా"
    },
    {
      "id": 98,
      "lines_telugu": [
        "కమలేశ వనమాలి కృష్ణ హరి లోకారాధ్య శ్రీరాఘవా",
        "కమలద్వేషణ కోటిపూర్ణవదన కంజాక్ష మీపాదయు",
        "గ్మము హృత్పద్మమునందు నిల్పితిని రమ్మా నన్ను రక్షింప నా"
      ],
      "chandassu": "మ.",
      "makutam_telugu": "మమతల్ దీర్పుము నీకటాక్షమున రామా జానకీనాయకా"
    },
    {
      "id": 99,
      "lines_telugu": [
        "కలడన్నంతనె యుక్కుకంబమున గల్గన్ లేదనీరూపు నా",
        "పలుకుల్ యేక వినంగరావు చెపుమా పాపఘ్ను నీకిట్లు భ",
        "క్తులయందున్ వలపక్షముల్దగునె నాకోర్కెల్ ప్రసాదించి ని"
      ],
      "chandassu": "మ.",
      "makutam_telugu": "ర్మలచిత్తంబున నన్నుగాచుకొను రామా జానకీనాయకా"
    },
    {
      "id": 100,
      "lines_telugu": [
        "ఏనైతే నిను నమ్మినాడ నిక నన్నేలాగునన్ గాచెదో",
        "నేనెవ్వారిదలంపలేదు నిజమే నీదాసుడన్ దీనుడన్",
        "నీనామస్తుతులాచరింతు మదిలో నీధ్యానముంజేసెదన్"
      ],
      "chandassu": "శా.",
      "makutam_telugu": "మానారీ హృదయేశ నిన్మరువ రామా జానకీనాయకా"
    },
    {
      "id": 101,
      "lines_telugu": [
        "అయ్యా రాఘవరామచంద్ర రవివంశాంభోధిశీతాశనా",
        "కుయ్యాలింపగదయ్య భక్తజనులం గూర్మిందయన్ బ్రోవ నీ",
        "వయ్యా దైవమటంచు వేదచయము ల్వర్ణింపవే నిన్ను యే"
      ],
      "chandassu": "శా.",
      "makutam_telugu": "మయ్యానాకభయంబులియ్యవయ రామా జానకీనాయకా"
    },
    {
      "id": 102,
      "lines_telugu": [
        "పదధూళిన్ శిల నాతిజేయుచు మహాభవ్యప్రకాశుండవై",
        "కదనక్షోణిని రావణాద్యసురులంఖండించు వీరుండవై",
        "మదిలో నిను దలంచు భక్తులను సంభావించు దైవంబవై"
      ],
      "chandassu": "మ.",
      "makutam_telugu": "మదియుప్పొంగ జగంబులేలుదువు రామా జానకీనాయకా"
    },
    {
      "id": 103,
      "lines_telugu": [
        "సతులం బుత్రుల భ్రాతలం బ్రియముచే సఖ్యంబునన్ భ్రామికల్",
        "మతినింబెట్టగలేదు నీచరణపద్మంబు ల్మదింజేర్చియో",
        "పతితత్రాణయటంచు నీకృపకు నేపాత్రుండనై యుంటి స"
      ],
      "chandassu": "మ.",
      "makutam_telugu": "మ్మతితోడన్ ననుగావుమీదయను రామా జానకీనాయకా"
    },
    {
      "id": 104,
      "lines_telugu": [
        "శ్రీరామా సురసేవితాంఘ్రియుగళా సీతామనోనాయకా",
        "పారావార విహార భక్తవరదా పద్మాక్షలోకేశ్వరా",
        "వీరాగ్రేసర రావణాంతక జగద్విఖ్యాతిగా నాయెడన్"
      ],
      "chandassu": "శా.",
      "makutam_telugu": "మారుంబల్కక యిమ్ము సద్గతిని రామా జానకీనాయకా"
    },
    {
      "id": 105,
      "lines_telugu": [
        "రావే నారదసన్నుతా రఘువరా రావే జగన్నాయకా",
        "రావే నీవనినమ్మినాడ దయతో రావే నన్నున్ గావవే",
        "రావే నీకు నమస్కరింతు నెపుడుం రావే దయాసాగరా"
      ],
      "chandassu": "శా.",
      "makutam_telugu": "మావెన్నుండవు నిన్నె నమ్మితిని రామా జానకీనాయకా"
    },
    {
      "id": 106,
      "lines_telugu": [
        "నేనీదాసుడనైతి నాయఘములం నిర్జించి మీపాదము",
        "ల్గానంగోరితి నిమ్ము నాకు వరము న్గావం దయాదృష్టిచే",
        "శ్రీనాధా ననునేలవయ్య వరదా చిదృపసర్వేశ నా"
      ],
      "chandassu": "శా.",
      "makutam_telugu": "మా నాచిత్తమునందునిల్పితిని రామా జానకీనాయకా"
    },
    {
      "id": 107,
      "lines_telugu": [
        "అనిశంబున్ భవదీయనామచరితంబైనట్టి యీపదూము",
        "ల్వినినన్ వ్రాసిన బల్కినన్ దురితముల్విధ్వంసమైపోయి శో",
        "భనసౌఖ్యమ్ములు నబ్బుపుణ్యములునుం బ్రాప్తించు నెవ్వారికిన్"
      ],
      "chandassu": "మ.",
      "makutam_telugu": "మనమందు దృఢబుద్ధిన్ దలప రామా జానకీనాయకా"
    },
    {
      "id": 108,
      "lines_telugu": [
        "ఘనుడౌ శీతనమంత్రికిం దనయుడం గౌండిన్యగోత్రుండ స",
        "జ్జనుడన్ మాటురి వెంకటాఖ్యుడ కవుల్ సంతుష్టులై మెచ్చగా",
        "ననఘూ నే రచించితిన్ శతక మిట్లత్యంత భక్తిన్ దగన్"
      ],
      "chandassu": "మ.",
      "makutam_telugu": "మనసొప్పన్ భవదంకితంబుగను రామా జానకీనాయకా"
    }
  ]
}
